<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>天問略（古今圖書集成）</title>
                <author>
                    <name>
                        <choice>
                            <sic>明陽瑪</sic>
                        </choice>
                    </name>
                </author>
            </titleStmt>

            <publicationStmt>
                <p>open</p>
            </publicationStmt>
            <sourceDesc>
                <p>古今圖書集成</p>
            </sourceDesc>
        </fileDesc>
    </teiHeader>
    <text>
        <body>

            <div>
                <head>天有幾重及七政本位問答</head>
                <lb edRef="GJTSJC"/>

                <p>問：貴邦多習曆法。敢問太陽太陰之說何居。且天有<lb edRef="GJTSJC"/> 幾重。太陽太陰位置安屬。曰：敝國曆家詳論此理，設<lb
                        edRef="GJTSJC"/> 十二重焉。最高者，即第十二重，為天主上帝諸神聖<lb edRef="GJTSJC"/>
                        處，永靜不動，廣大無比，即天堂也。其內第十一重，為<lb edRef="GJTSJC"/> 宗動天。其第十、第九動絕微，僅可推算，而甚微妙，故<lb
                        edRef="GJTSJC"/> 先論九重，未及十二也。十二重天其形皆圓，各安本<lb edRef="GJTSJC"/>
                        所，各層相包，如裹蔥頭。日月五星列宿在其體內，如<lb edRef="GJTSJC"/> 木節在板，一定不移，各因本天之動而動焉。<lb
                        edRef="GJTSJC"/></p>
                <p>問：人居地上，依其目力所及，獨見一重，自東而西一<lb edRef="GJTSJC"/> 日、一周耳。今設十二重，何徵。曰：萬物或靜或動，靜者<lb
                        edRef="GJTSJC"/> 獨有一靜，是靜無動。動者獨有一動，是動無靜。終古<lb edRef="GJTSJC"/>
                        以來未有一息之內能動靜互現者也。未有二動並<lb edRef="GJTSJC"/> 出，能此動東去，彼動西行者也。於其運動相反，可知<lb
                        edRef="GJTSJC"/> 其體有同異矣。今恆見日月五星列宿，其運動各各<lb edRef="GJTSJC"/>
                        相反，便知所麗之天原非一重。日月相反運動於朔<lb edRef="GJTSJC"/> 朢，見之朔，日月共躔一度。朢，日月相遠半周。月每日<lb edRef="GJTSJC"/> 自西而東行十三度有奇。日每日約行一度五。星所<lb edRef="GJTSJC"/>
                        離日月列宿，每日各異，其相近相遠亦各時刻不同。<lb edRef="GJTSJC"/> 因知各有其本重所麗之天，可證五星之有五重天<lb
                        edRef="GJTSJC"/> 也。列宿諸星相近相遠，終古恆同，因知其所麗天終<lb edRef="GJTSJC"/>
                        古恆同，而可證其有第八重天也。夫日月諸星，本動<lb edRef="GJTSJC"/> 之天，皆自西而東也，天左旋，日月五星右行，貴國先<lb
                        edRef="GJTSJC"/> 儒亦已晰之矣。今舉目而視之，日生於東，沒於西。月<lb edRef="GJTSJC"/>
                        與諸星隨之以旋。其自東而西者，又昭昭然。此必有<lb edRef="GJTSJC"/> 一天焉為之王宰，為之牽屬，而日月諸星之天，因之<lb
                        edRef="GJTSJC"/> 則九重天是也。故自東而西者，宗動天也。自西而東<lb edRef="GJTSJC"/>
                        者，日月諸星之天也。自西而東者，日月諸星之本動<lb edRef="GJTSJC"/> 也。自東而西者，日月諸星之帶動也。明乎二動，得天<lb
                        edRef="GJTSJC"/> 體也。第九、第十重天，其說甚長，宜有專書備論。<lb edRef="GJTSJC"/></p>
                <p>問：自東而西、自西而東。二動既相反矣。今宗動天自<lb edRef="GJTSJC"/> 東而西，日月諸星之天自西而東，何不為相反運動<lb
                        edRef="GJTSJC"/> 哉。曰：所謂相反運動，是一物自發二動，非有自外轉<lb edRef="GJTSJC"/>
                        動。如一人在船中，船順風自東而西，人逆行自西而<lb edRef="GJTSJC"/> 東，則自西而東，人之動也，自東而西，人之因船帶動<lb
                        edRef="GJTSJC"/> 也。雖有二動，非相反動。又如車輪上有蟻行自南而<lb edRef="GJTSJC"/>
                        北，其輪之轉自北而南，實見此蟻行有二動，而非相<lb edRef="GJTSJC"/> 反。何也。一從自動，一從外帶故也。日月諸星之動，何<lb
                        edRef="GJTSJC"/> 不其然。<lb edRef="GJTSJC"/></p>
                <p>問：今觀有異運動，從星而出。星行於天，如鳥于空中，<lb edRef="GJTSJC"/> 如魚于水內矣。天何所沓九重焉分。曰：魚、鳥一時獨<lb
                        edRef="GJTSJC"/> 有一動，諸星之動則非一也。星行一時之際，自西<lb edRef="GJTSJC"/>
                        而東，亦自東而西焉，所謂相反運動也。特有九重天<lb edRef="GJTSJC"/> 以幹之故。非一物自發二動耳。且天體甚堅，非水可<lb
                        edRef="GJTSJC"/> 比，胡能穿之兩天之連不容一物又焉分哉。<lb edRef="GJTSJC"/></p>
            </div>
            <div>
                <figure>
                    <label>【十二重天圖】</label>
                </figure>
                <head>十二重天圖說</head>
                <lb edRef="GJTSJC"/>
                <p>問：既有十二重天，敢問太陽何位。曰：自下往上在第<lb edRef="GJTSJC"/> 四位，七政之中也。日得其中為其本所，光及餘政，暄<lb
                        edRef="GJTSJC"/> 及下地，故也。為其本所者，七政之中，日最貴尊。貴尊<lb edRef="GJTSJC"/>
                        之物得其中位，一定之勢也。光及餘政者，星月無光，<lb edRef="GJTSJC"/> 恆借日之光以為光。試觀月之於日，合則魄，遠則弦，<lb
                        edRef="GJTSJC"/> 對則朢，隨其近遠以為明闇焉。五星列宿，亦復如是。日居其中，適得上下照映也。暄及下地者，日光在<lb
                        edRef="GJTSJC"/> 中，下濟萬物，氣以暄之，乃得調和。若居最上，則溫暖<lb edRef="GJTSJC"/>
                        不及，諸物難以滋生。若居最下，則燥熱太甚，諸物受<lb edRef="GJTSJC"/> 其暵損。故日得中正中和之理，萬物之宜也。諸天本<lb
                        edRef="GJTSJC"/> 位可視上圖。<lb edRef="GJTSJC"/></p>
            </div>
            <lb edRef="GJTSJC"/>
            <div><head>日天本動及日距赤道度分問答</head><lb edRef="GJTSJC"/> 赤道則第十一重，宗動天之分中也。周天三百六十<lb
                    edRef="GJTSJC"/> 度，去南極九十度，去北極亦九十度，為赤道。所謂天<lb edRef="GJTSJC"/>
                    之中，而其南北二極天之極也。黃道則第四重日天<lb edRef="GJTSJC"/> 之分中也。周天三百六十度，南北亦各距九十度，為<lb
                    edRef="GJTSJC"/> 黃道。所謂日天之中也。日天本動自西而東，其南北<lb edRef="GJTSJC"/>
                    二極，離宗動天赤道之極二十三度半。黃道以南以<lb edRef="GJTSJC"/> 北，離赤道二十三度半，為冬夏至。黃道以東以西與<lb
                    edRef="GJTSJC"/> 赤道相交，為春秋分。<lb edRef="GJTSJC"/>
                <lb edRef="GJTSJC"/>
            </div>
            <div><head>黃赤道二分二至圖說</head><lb edRef="GJTSJC"/> 【黃赤道二分二至圖】<lb edRef="GJTSJC"
                    />如右圖。甲乙為赤道，宗動天之中。丙丁為赤道南北<lb edRef="GJTSJC"/> 二極。己戊為黃道日天之中。庚辛為黃道南北二極<lb
                    edRef="GJTSJC"/> 日天。庚辛二極，離宗動天丙丁二極各二十三度半<lb edRef="GJTSJC"/>
                    日天。己戊黃道，離宗動天甲乙赤道二十三度半而<lb edRef="GJTSJC"/> 為冬夏至。黃道赤道相交於壬癸而為春秋分。<lb
                    edRef="GJTSJC"/> 宗動天自東而西一日一周，因而帶動其下十重諸<lb edRef="GJTSJC"/>
                    天，亦自東而西一日一周。日一日約行一度，一歲一<lb edRef="GJTSJC"/> 周，故自戊冬至至壬春分為九十度九十日，自壬春<lb
                    edRef="GJTSJC"/> 分至巳夏至，自巳夏至至癸秋分，自癸秋分至戊冬<lb edRef="GJTSJC"/>
                    至亦然。略論三百六十五日有奇，一周天也。宗動天<lb edRef="GJTSJC"/> 自東而西，一日一周，即此周日之間，日之自西而東<lb
                    edRef="GJTSJC"/> 自行一度。人只見其自東而西左旋而已。初不見其<lb edRef="GJTSJC"/>
                    右行者，何也。以其外動之自東而西者甚疾，內動之<lb edRef="GJTSJC"/> 自西而東者甚遲故也。然而因其近遠天頂可以證<lb
                    edRef="GJTSJC"/> 之，春分以後日過赤道北而上，秋分以後日過赤道<lb edRef="GJTSJC"/>
                    南而下。其上其下，非日有偏行，緣與宗動天不同極<lb edRef="GJTSJC"/> 耳。試看上圖，庚辛為日天之極，若日輪在戊，冬至以<lb
                    edRef="GJTSJC"/> 至壬春分漸上，以至巳夏至亦上，過巳夏至至癸秋<lb edRef="GJTSJC"/>
                    分即下，至戊冬至亦下。上下由於本天之極，原離赤<lb edRef="GJTSJC"/> 道之極二十三度半，故日輪居本天之中，亦離赤道<lb
                    edRef="GJTSJC"/> 南北二十三度半，而春秋分必相交。乃知氣不參差，<lb edRef="GJTSJC"/>
                    無以成化，時不寒暑，無以合序，物不錯雜，無以生文。<lb edRef="GJTSJC"/> 倘日天二極與宗動天同，則日動恆在赤道下，絕無<lb
                    edRef="GJTSJC"/> 距度，安得有東西運行之異，以行變化，而稱貞觀貞<lb edRef="GJTSJC"/> 明之體哉。<lb
                    edRef="GJTSJC"/> 日輪正居日天之中，日天動而日輪亦動。日天運行<lb edRef="GJTSJC"/>
                    之一周，如於宗動天畫一道焉，所謂黃道也。終古如<lb edRef="GJTSJC"/> 是，故日輪恆躔黃道，一道不出入於南北界，非如月，<lb
                    edRef="GJTSJC"/> 五星之出入於十二度內也。其上下四時，各有定度，<lb edRef="GJTSJC"/>
                    不稍前後也。黃道周天三百六十度，分為四分，每分<lb edRef="GJTSJC"/> 九十度，為四象限，又一象限分六分，每分十五度，為<lb
                    edRef="GJTSJC"/> 一節氣，共二十四節氣。<lb edRef="GJTSJC"/>
                <lb edRef="GJTSJC"/></div>
            <div><head>日輪遠近分寒暑圖說</head><lb edRef="GJTSJC"/> 【日輪遠近分寒暑圖】<lb edRef="GJTSJC"/>
                    【參考頁面圖像】<lb edRef="GJTSJC"/> 日輪遠近分寒暑圖說<lb edRef="GJTSJC"/>
                    如右圖，自冬至至春分，則周天象限也。分得九十度，<lb edRef="GJTSJC"/> 每節氣十五度，則六節氣也。自春分至夏至，自夏至<lb
                    edRef="GJTSJC"/> 至秋分，自秋分至冬至，亦然。日輪躔冬至初度至九<lb edRef="GJTSJC"/>
                    十度，在赤道外，而最遠於天頂，故自立冬至立春皆<lb edRef="GJTSJC"/> 寒，而冬至在其九十度之中，故其寒尤甚。自立春至<lb
                    edRef="GJTSJC"/> 立夏因日漸近赤道，而稍近於天頂，故其時暖於冬<lb edRef="GJTSJC"/>
                    至，涼於夏至，正交赤道，謂春分也。自立夏至立秋因<lb edRef="GJTSJC"/> 日在赤道上，而夏至則最近於天頂，故其時甚熱。自<lb
                    edRef="GJTSJC"/> 立秋至立冬，日漸下而離天頂，其時稍冷於夏至，甚<lb edRef="GJTSJC"/>
                    煖于春分，亦交赤道，所謂秋分也。夫春秋分皆躔二<lb edRef="GJTSJC"/> 道之交，其離天頂同，則其成寒暑宜亦同，緣春日陰<lb
                    edRef="GJTSJC"/> 氣塞滿，大地日光雖照，難成溫熱，秋日陽氣焦灼，無<lb edRef="GJTSJC"/>
                    所不暴，日輪雖下，難成寒氣，故春秋二季，日離天頂<lb edRef="GJTSJC"/> 並同而寒暑不同也。<lb edRef="GJTSJC"/>
                    日自春分至夏至行九十度，為六節氣。自夏至至秋<lb edRef="GJTSJC"/> 分亦然。四象限雖各行九十度，而其距赤道之緯度<lb
                    edRef="GJTSJC"/> 則非九十度，游移不出二十三度半也。故九十度為<lb edRef="GJTSJC"/>
                    黃道自東而西之度數，而二十三度半為黃道距赤<lb edRef="GJTSJC"/> 道南北之度數也。蓋春秋分日，日躔二道之交，過春<lb
                    edRef="GJTSJC"/> 分日離赤道向夏至，而漸遠赤道，過此則又漸近赤<lb edRef="GJTSJC"/>
                    道矣。自秋分至冬至，自冬至至春分亦然。<lb edRef="GJTSJC"/>
                <lb edRef="GJTSJC"/></div>
            <div><head>二十四氣日輪距赤道遠近圖說</head><lb edRef="GJTSJC"/> 【二十四氣日輪距赤道遠近圖】<lb edRef="GJTSJC"/>
                    【參考頁面圖像】<lb edRef="GJTSJC"/> 二十四氣日輪距赤道遠近圖說<lb edRef="GJTSJC"/>
                    如右圖，甲乙為赤道，丙丁為冬夏二至，距赤道二十<lb edRef="GJTSJC"/> 三度半。假如日輪在春分，則於赤道無距度，自春分<lb
                    edRef="GJTSJC"/> 至清明則日行十五度，而其距度非十五度，乃六度<lb edRef="GJTSJC"/>
                    十九分也。自立夏至小滿此十五日之間，其遠非六<lb edRef="GJTSJC"/> 度而為四度也。自芒種至夏至，亦非四度而為一度<lb
                    edRef="GJTSJC"/> 弱也。故近交差多，近至差少，而其差非同也。欲知每<lb edRef="GJTSJC"/>
                    節氣及每日日躔黃道距赤道幾何度分，依上圖可<lb edRef="GJTSJC"/> 得焉。假如清明初日，日距赤道度分，上是清明初度，<lb
                    edRef="GJTSJC"/> 下是白露初度，兩界相對，次用一線或界尺，隱取兩<lb edRef="GJTSJC"/>
                    界，循直線視所，當丙丁線度分得六度，因知清明白<lb edRef="GJTSJC"/> 露初日日距赤道六度也。又清明五日，處暑十日，其<lb
                    edRef="GJTSJC"/> 離甲乙赤道亦同，故撿取清明五度，處暑十度為兩<lb edRef="GJTSJC"/>
                    界，次依法視於丙丁，得七度強，即其距度也。餘倣此。<lb edRef="GJTSJC"/> 問：太陽平行，一日一度，一歲三百六十五度，自春分<lb
                    edRef="GJTSJC"/> 至秋分，半歲，宜行一百八十二度半，半周天，自秋分<lb edRef="GJTSJC"/>
                    至春分亦然。今不其然。大統曆：太陽自春分至秋分<lb edRef="GJTSJC"/> 有空度，自秋分至春分有隔度，即今甲寅年春分至<lb
                    edRef="GJTSJC"/> 秋分四月二十二日空一度，五月二十日，六月十四<lb edRef="GJTSJC"/>
                    日亦有空度，秋分至春分十月十一日、二十二日皆<lb edRef="GJTSJC"/> 隔一度，十一月十二日、十二月十五日亦隔一度，其<lb
                    edRef="GJTSJC"/> 非平行，何也。曰：此理甚廣，非可易罄。凡求日距赤道<lb edRef="GJTSJC"/>
                    度分，測北極出地多寡，定諸節氣真日，算二食之真<lb edRef="GJTSJC"/> 時刻，皆以此理為最急也。今姑舉其略，依上論七政，<lb
                    edRef="GJTSJC"/> 各有本天，所麗各有異動，然其本天之中心不與地<lb edRef="GJTSJC"/>
                    之中心同一心也。故其行轉於地體之面，一周自非<lb edRef="GJTSJC"/> 可謂平行也。宗動天之黃道心，與地球心一也，則其<lb
                    edRef="GJTSJC"/> 行於地面一周，恆為平行矣。則七政之天，雖不平行<lb edRef="GJTSJC"/>
                    轉於地體之面，然於其本天之中心平行轉也。<lb edRef="GJTSJC"/>
                <lb edRef="GJTSJC"/></div>
            <div><head>宗動天與黃道不同心圖說</head><lb edRef="GJTSJC"/> 【宗動天與黃道不同心圖】<lb edRef="GJTSJC"/>
                    【參考頁面圖像】<lb edRef="GJTSJC"/> 宗動天與黃道不同心圖說<lb edRef="GJTSJC"/>
                    如右圖，甲為宗動天之黃道，乙為太陽之天，丙為太<lb edRef="GJTSJC"/> 陽天之中心，丁為地及宗動天之中心。則視宗動天<lb
                    edRef="GJTSJC"/> 與地球同心，其上半天于其下半天實為平分，故其<lb edRef="GJTSJC"/>
                    行轉於地面必亦平行也。日天中心乃與地中心不<lb edRef="GJTSJC"/> 同一處，其上半天與其下半天亦非平分，故其行轉<lb
                    edRef="GJTSJC"/> 於地面必非平行。蓋日行從戊過乙至己在地球止<lb edRef="GJTSJC"/>
                    行，其半周分在太陽本天，則已行大半周矣。此以上<lb edRef="GJTSJC"/> 之黃道亦然。故自春分至秋分，太陽之天大分在上，<lb
                    edRef="GJTSJC"/> 自秋分至春分，其在下之分不及半也。自春分至秋<lb edRef="GJTSJC"/>
                    分行十二節氣，半周天而多八度。自秋分至春分以<lb edRef="GJTSJC"/> 黃道論，亦行十二節氣，而於本天則其行不及半周<lb
                    edRef="GJTSJC"/> 也。因知日行半黃道，自春分至秋分必遲，而自秋分<lb edRef="GJTSJC"/>
                    至春分必速，此非日天不平行，以與宗動天黃道非<lb edRef="GJTSJC"/> 同心故也。<lb edRef="GJTSJC"/>
                    問：日天此理何以徵乎。曰：其所以然，自有別論，今獨<lb edRef="GJTSJC"/> 徵定節氣之日也。西國曆家測驗節氣，測得太陽自<lb
                    edRef="GJTSJC"/> 春分至秋分必須一百八十七日，自秋分至春分止<lb edRef="GJTSJC"/>
                    須一百七十八日。大統曆半周共有一百八十二度，<lb edRef="GJTSJC"/> 故太陽行夏至節氣，以其本天每日一度，一百八十<lb
                    edRef="GJTSJC"/> 七日則行一百八十七度。而黃道半周原當行一百<lb edRef="GJTSJC"/>
                    八十二度，以每日一度算之，為有餘，故於夏至節氣<lb edRef="GJTSJC"/> 有空度。日行冬至節氣，黃道自秋分至春分亦當行<lb
                    edRef="GJTSJC"/> 一百八十二度，而本天止行一百七十八日，乃依每<lb edRef="GJTSJC"/>
                    日一度之算而不足，故有隔日。乃知春分至秋分黃<lb edRef="GJTSJC"/> 道一百八十二度，本天行一百八十七日，日多度寡，<lb
                    edRef="GJTSJC"/> 必須空日可以合之。秋分至春分黃道一百八十二<lb edRef="GJTSJC"/>
                    度，本天一百七十八日，度多日寡，必須隔日可以合<lb edRef="GJTSJC"/> 之，因此冬夏節氣於周天度數亦不平分。蓋節氣太<lb
                    edRef="GJTSJC"/> 陽行黃道之十五度也。日行夏節氣其所行十五日<lb edRef="GJTSJC"/>
                    而於黃道非行十五度，故不可以十五日定其一節<lb edRef="GJTSJC"/> 也。冬節氣亦然。欲得其真確，須依上法而定其限焉。<lb
                    edRef="GJTSJC"/> 故於夏有以十六日，日行黃道之十五度而一節氣<lb edRef="GJTSJC"/>
                    足。於冬有以十四日日行黃道之十五度而一節氣<lb edRef="GJTSJC"/> 足。<lb edRef="GJTSJC"/>
                    問：大統曆自春分至秋分恆算得一百八十二日，非<lb edRef="GJTSJC"/> 一百八十七日也。如甲寅年春分日為二月十四日，<lb
                    edRef="GJTSJC"/> 秋分日為八月十八日，乃扣至一百八十二日，足者<lb edRef="GJTSJC"/>
                    自秋分至春分亦然。其皆為平分，何也。曰：定節氣法<lb edRef="GJTSJC"/> 有二：其一以太陽所行於本天度分。其一以所行黃<lb
                    edRef="GJTSJC"/> 道度分。大統曆定節氣非依黃道度分，乃以日行本<lb edRef="GJTSJC"/>
                    天度分定之。若論黃道度，則所謂春秋分必在日躔<lb edRef="GJTSJC"/> 二道之交。今大統曆恆前三日而得春分，後三日而<lb
                    edRef="GJTSJC"/> 得秋分。日輪於本天已行至一百八十二日，然實未<lb edRef="GJTSJC"/>
                    躔二道之交，故諸節氣俱因此有前後。西洋曆家則<lb edRef="GJTSJC"/> 依太陽所行黃道度分而定諸節氣矣。此法以得真<lb
                    edRef="GJTSJC"/> 確本日甚便。蓋測驗以得日輪高下為急，而日輪高<lb edRef="GJTSJC"/> 下由於其所躔黃道度分也。<lb
                    edRef="GJTSJC"/>
                <lb edRef="GJTSJC"/></div>
            <div><head>日食問答</head><lb edRef="GJTSJC"/> 日蝕問答<lb edRef="GJTSJC"/>
                    問：日蝕所以。曰：日蝕，非日失其光，乃月掩其光也。月<lb edRef="GJTSJC"/> 之天在日天之下，朔時月輪正過日輪之下，南北同<lb
                    edRef="GJTSJC"/> 經，東西同緯，故揜其光，若有失之耳。<lb edRef="GJTSJC"/>
                <lb edRef="GJTSJC"/></div>
            <div><head>月正當日下見食圖說</head><lb edRef="GJTSJC"/> 【月正當日下見食圖】<lb edRef="GJTSJC"/>
                    【參考頁面圖像】<lb edRef="GJTSJC"/> 月正當日下見蝕圖說<lb edRef="GJTSJC"/>
                    如右圖：甲為日，乙為月，丙為人居地面。月輪隔在其<lb edRef="GJTSJC"/> 中，使日光不能照地面而人目不能見日輪也，因知<lb
                    edRef="GJTSJC"/> 日食非各處共有之，或一處見食，別處見光，或一處<lb edRef="GJTSJC"/>
                    全食，別處半食。皆目隨地異也。聞貴國先時一年日<lb edRef="GJTSJC"/> 食，司天言當幾分，草澤言當幾分，後卒如草澤言說<lb
                    edRef="GJTSJC"/> 者，以為算法疏密使然，實不爾也。<lb edRef="GJTSJC"/>
                <lb edRef="GJTSJC"/></div>
            <div><head>月不正當日下不盡見食圖說</head><lb edRef="GJTSJC"/> 【月不正當日下不盡見食圖】<lb edRef="GJTSJC"/>
                    【參考頁面圖像】<lb edRef="GJTSJC"/> 月不正當日下不盡見食圖說<lb edRef="GJTSJC"/>
                    如右圖：丙地面，乙月輪，甲日輪。居丁者正見月於日，<lb edRef="GJTSJC"/> 故見全食，居戊者斜見月於日，故見半日食，居己者<lb
                    edRef="GJTSJC"/> 不見月於日，故全不見食。如欲得日食時刻最準，先<lb edRef="GJTSJC"/>
                    須得七政經緯度及正斜視法，不然即交食分數測<lb edRef="GJTSJC"/> 驗躔度，悉不可算，悉不可定。故吾國曆家窮究此理，<lb
                    edRef="GJTSJC"/> 以為曆準別有備論。今特略言食理也。試觀居房內<lb edRef="GJTSJC"/>
                    者，房中有燭以照四方，若於東方有揜光者，必坐東<lb edRef="GJTSJC"/> 者不見其光，而坐南北西方者得光也。各方如是。如<lb
                    edRef="GJTSJC"/> 滅其光，則居諸方內者四方見燭無光矣。與食同理<lb edRef="GJTSJC"/>
                    也。若月食，則所食全缺分秒，萬人萬目共作是觀，別<lb edRef="GJTSJC"/> 無同異，與日不同。<lb edRef="GJTSJC"/>
                    問：日蝕由於月揜其光。凡每朔時日月同度，又正過<lb edRef="GJTSJC"/> 其下，宜皆得食。今不盡然，何也。曰：日躔惟一黃道，終<lb
                    edRef="GJTSJC"/> 古無出其外也。月於黃道有時在南在北，故月道半<lb edRef="GJTSJC"/>
                    出黃道北，半出黃道南而為南北二交。吾國所謂龍<lb edRef="GJTSJC"/> 頭龍尾是也。朔時若月在二交之外，或南或北，與日<lb
                    edRef="GJTSJC"/> 非經緯同度，不能揜日光也。南北為經，東西為緯，凡<lb edRef="GJTSJC"/>
                    是朔日，經度必同，如更同緯度，適在二交之上，乃能<lb edRef="GJTSJC"/> 揜其光而食耳。<lb edRef="GJTSJC"/>
                <lb edRef="GJTSJC"/></div>
            <div><head>日月同經度不同緯度不食圖說</head><lb edRef="GJTSJC"/> 【日月同經度不同緯度不食圖】<lb edRef="GJTSJC"/>
                    【參考頁面圖像】<lb edRef="GJTSJC"/> 日月同經度不同緯度不食圖說<lb edRef="GJTSJC"/>
                    如右圖：月道交黃道於龍頭龍尾。甲為月道，在黃道<lb edRef="GJTSJC"/> 南，丙在北。試使月朔時在龍頭，則經緯同度，月正過<lb
                    edRef="GJTSJC"/> 日輪之下，揜其光而食焉。如朔時月在甲，黃道之南，<lb edRef="GJTSJC"/>
                    日乃在乙，黃道之上。而緯不同度，則日在北，月在南<lb edRef="GJTSJC"/> 矣，故不食也。<lb edRef="GJTSJC"/>
                    問：日食若因月天在日天之下，則水星金星天亦在<lb edRef="GJTSJC"/> 日天之下，而不見揜其光，月天在金水二星之下，月<lb
                    edRef="GJTSJC"/> 亦宜揜其光而金水有食如日矣。今其食不顯何也。<lb edRef="GJTSJC"/>
                    曰：水星金星雖正過日輪之下，而有與日同度時。然<lb edRef="GJTSJC"/> 金星大於水星，而日大於金星一百倍，二星之體比<lb
                    edRef="GJTSJC"/> 日體甚小，豈能揜其光而使人不見日也。吾國曆家<lb edRef="GJTSJC"/>
                    遇金水二星與日同度，恆見日輪中有黑點，以星體<lb edRef="GJTSJC"/> 不能全揜日體故也。月輪正過二星之下，亦宜揜其<lb
                    edRef="GJTSJC"/> 星光，使人不見，今不顯其食如日者，非月不能揜之，<lb edRef="GJTSJC"/>
                    乃二星之光甚微，其體甚小，故不明顯也。<lb edRef="GJTSJC"/> 問：天地渾儀說曰：地球大於金星三十六倍又二十<lb edRef="GJTSJC"
                /> 七分之一，大於月輪三十八倍又三分之一，是金星<lb edRef="GJTSJC"/> 大於月輪也，夫月輪能揜日光則金星更大亦何不<lb
                    edRef="GJTSJC"/> 揜日光乎。曰：凡物以形相揜，非惟論其大小，又當計<lb edRef="GJTSJC"/>
                    其遠近。蓋人目視物之時，自目至物之體射兩直線<lb edRef="GJTSJC"/> 為直角形，故愈近於目其物雖小而徑愈大，愈遠於<lb
                    edRef="GJTSJC"/> 目其物雖大而徑愈小。<lb edRef="GJTSJC"/>
                <lb edRef="GJTSJC"/></div>
            <div><head>金星在月上不揜日光圖說</head><lb edRef="GJTSJC"/> 金星在月上不揜日光圖說<lb edRef="GJTSJC"/>
                    如右圖：甲為人目，庚為物體。甲乙、甲己為人目所射<lb edRef="GJTSJC"/> 兩直線，則徑愈近愈小，愈遠愈大，故戊大于丁，而丁<lb
                    edRef="GJTSJC"/> 大于丙也。試以人手隔目，手愈近于目，則愈揜物體<lb edRef="GJTSJC"/>
                    矣，是故金星雖大於月，乃在月天之上，去人目甚遠，<lb edRef="GJTSJC"/> 故不能揜日光也。月雖小于金星，乃在金星天之下，<lb
                    edRef="GJTSJC"/> 去人目最近，故能揜日光也。此其理也。<lb edRef="GJTSJC"/>
                    問：日大于月固矣，日輪較地球不知其大有幾。曰：吾<lb edRef="GJTSJC"/> 國曆家著明此理，有論甚廣，測七政高下及大小之<lb
                    edRef="GJTSJC"/> 度分，有器甚準，日大于地一百六十五倍又八分之<lb edRef="GJTSJC"/>
                    三。欲徵之，宜知圓光照圓體之影也。圓光若照圓體<lb edRef="GJTSJC"/> 同大，其影廣恆等，而無窮。若照圓體更大，其影漸大，<lb
                    edRef="GJTSJC"/> 而亦無窮。若照圓體更小，其影漸小，而有盡。<lb edRef="GJTSJC"/>
                <lb edRef="GJTSJC"/>
                <lb edRef="GJTSJC"/></div>
            <div><head>日輪大於地光景漸小圖說</head><lb edRef="GJTSJC"/> 【日輪大于地光影漸小圖】<lb edRef="GJTSJC"/>
                    日輪大於地光影漸小圖說<lb edRef="GJTSJC"/> 試觀右圖：甲為圓光，乙為圓體，丙為體影。第一圖，甲<lb edRef="GJTSJC"/>
                    圓與乙圓體相等，丙影亦等，無窮盡矣。第二圖，甲圓<lb edRef="GJTSJC"/> 光大於乙圓體，丙形漸小，而有盡矣。第三圖，甲圓光<lb
                    edRef="GJTSJC"/> 小於乙圓體，丙影漸寬大，而亦無窮矣。太陽照地之<lb edRef="GJTSJC"/>
                    時，地影非恆等，亦非漸大，譬之物影，其為漸小而有<lb edRef="GJTSJC"/> 盡，如第二圖也。則以日輪圓光大於地形也。地之影<lb
                    edRef="GJTSJC"/> 漸銳而小至有盡焉，甚明也。凡星月無光，借日之光，<lb edRef="GJTSJC"/>
                    太陽照及其體，則光生焉。不然則否。倘日與地等，地<lb edRef="GJTSJC"/> 或更大焉，則其影為無窮之影，宜射蔭直過諸星之<lb
                    edRef="GJTSJC"/> 天，必見諸星有食焉者矣。今惟地體甚小，銳影有盡，<lb edRef="GJTSJC"/>
                    不到諸星之天，故日光無礙照及木火土以及列宿<lb edRef="GJTSJC"/> 諸天，而諸星恆明光無朦也。其地影之盡可過第一<lb
                    edRef="GJTSJC"/> 第二重天至第三重天，而不及第四重天，所以月因<lb edRef="GJTSJC"/>
                    地影得食而諸星不食也。地球一周三百六十度，每<lb edRef="GJTSJC"/> 度二百五十里。日天一周，亦三百六十度，其每一度<lb
                    edRef="GJTSJC"/> 有數萬餘里焉。吾國曆家有器量得日天之度，每半<lb edRef="GJTSJC"/>
                    度為日一全徑。因知其圓形，亦得數萬餘里而非地<lb edRef="GJTSJC"/> 形可比。譬如山高二十餘里，上有人焉。居下者視之<lb
                    edRef="GJTSJC"/> 如小鳥也。日天之高，自地面至太陽中心，相隔一千<lb edRef="GJTSJC"/>
                    六百萬餘里。今視日輪，如小車輪，猶之二十里高山，<lb edRef="GJTSJC"/> 視人如鳥矣。<lb edRef="GJTSJC"/>
                    問：太陽早晚出入時，近於地平見大，午時近於天頂<lb edRef="GJTSJC"/> 見小，何也。曰：地球懸於空際居中，無著其四際，離天<lb
                    edRef="GJTSJC"/> 諸方同一無近遠也。以理論之，其在東西出入方也。<lb edRef="GJTSJC"/>
                    太陽離地凡一千六百萬餘里矣。而人立地面或自<lb edRef="GJTSJC"/> 東視西或自西視東，半徑幾一萬五千里焉。以一千<lb
                    edRef="GJTSJC"/> 六百萬餘里又加以一萬五千里，人之視日宜小也。<lb edRef="GJTSJC"/>
                    日在午方，從下視上，止一千六百萬餘里，人之視日<lb edRef="GJTSJC"/> 宜大也。今宜小而反大，宜大而反小者，此非由于地<lb
                    edRef="GJTSJC"/> 之遠近也，濕氣使然也。蓋夜中水氣恆上騰，氣行空<lb edRef="GJTSJC"/>
                    中悉成濕性，濕以太陽自下而上映帶，而來晃漾焉，<lb edRef="GJTSJC"/> 蓬勃焉。人望之以為如是其大耳。若太陽當空，浮翳<lb
                    edRef="GJTSJC"/> 盡掃，無所映隔，真體明淨，較之旦暮為小。凡月與諸<lb edRef="GJTSJC"/>
                    星見于地平必有濕氣障隔爾，時所見亦必大于午<lb edRef="GJTSJC"/> 時，試觀水中所見或石或木必大于水外者，皆濕性<lb
                    edRef="GJTSJC"/> 之勢也。<lb edRef="GJTSJC"/> 問：人在地面視東視西者，半徑各得一萬五千里，豈<lb
                    edRef="GJTSJC"/> 以人之所立恰在地中乎。曰：地是圓體，人之所立無<lb edRef="GJTSJC"/>
                    論遠近中邊，從其所立分之各得一半。<lb edRef="GJTSJC"/>
                <lb edRef="GJTSJC"/></div>
            <div><head>晝夜時刻隨北極出地各有長短問答</head><lb edRef="GJTSJC"/> 晝夜時刻隨北極出地各有長短問答<lb edRef="GJTSJC"
                /> 問：晝夜長短不一，時刻亦異，何也。曰：晝夜長短，由于<lb edRef="GJTSJC"/> 太陽及南北極出入地平也。北極出地即夏至晝長<lb
                    edRef="GJTSJC"/> 夜短，冬至晝短夜長。南極出地反是。其時勢異也。為<lb edRef="GJTSJC"/>
                    此夏至，為彼冬至，故晝短夜長。為此冬至，為彼夏至，<lb edRef="GJTSJC"/> 故晝長夜短。南北二極與地平，則其地晝夜恆平。故<lb
                    edRef="GJTSJC"/> 晝夜長短由於太陽及極出入地也。南北為緯度，東<lb edRef="GJTSJC"/>
                    西為經度，各一周三百六十度，人在地面凡居經度<lb edRef="GJTSJC"/> 一帶之內者，其晝夜長短恆同，其日出入及晝夜時<lb
                    edRef="GJTSJC"/> 刻則異。蓋經度之自東而西者，人之所居，或東或西，<lb edRef="GJTSJC"/>
                    雖各不同而緯度之三十度者，皆為三十度。四十度<lb edRef="GJTSJC"/> 者，皆為四十度也。此同緯度者也。若緯度之異者，自<lb
                    edRef="GJTSJC"/> 赤道以至極下，其晝夜長短各異矣。<lb edRef="GJTSJC"/>
                <lb edRef="GJTSJC"/></div>
            <div><head>人居地四圍各以天頂日輪為時早晚圖說</head><lb edRef="GJTSJC"/> 【人居地四圍各以天頂日輪為時早晚圖】<lb
                    edRef="GJTSJC"/> 【參考頁面圖像】<lb edRef="GJTSJC"/> 人居地四圍各以天頂日輪為時早晚圖說<lb
                    edRef="GJTSJC"/> 如右圖：地為圓體，懸於空際，上下四旁，皆有人居。四<lb edRef="GJTSJC"/>
                    方之人各以所居子午線為午時，太陽在東方。甲居<lb edRef="GJTSJC"/> 東方者為午時。日輪在其天頂故也。乙居西方者，即<lb
                    edRef="GJTSJC"/> 為卯時，日輪至天頂須三時故也。丙亦居西方者，即<lb edRef="GJTSJC"/>
                    為子時，日輪以至天頂須六時故也。諸地相去，自東<lb edRef="GJTSJC"/> 而西，莫不皆然。地球自南而北，三百六十度一周，每<lb
                    edRef="GJTSJC"/> 一度二百五十里，日輪每刻平行天度，三度四十五<lb edRef="GJTSJC"/>
                    分，如兩地相去，九百三十七里半，則盡隔為一刻。相<lb edRef="GJTSJC"/> 去七千五百里，則相隔為一時。因知居東方者，若得<lb
                    edRef="GJTSJC"/> 午時。自此逐漸往西，即為巳，為辰，為卯，為寅，為丑，為<lb edRef="GJTSJC"/>
                    子。天下自東而西，時刻各異，各以日輪到本處子午<lb edRef="GJTSJC"/> 線為午。正初刻晝夜長短恆同者，蓋以北極出地多<lb
                    edRef="GJTSJC"/> 寡定為時刻多少，所以自東而西一帶，但經度相同，<lb edRef="GJTSJC"/>
                    地方其離，北極皆同，則晝夜長短亦同。<lb edRef="GJTSJC"/> 南北緯度自赤道至極下晝夜時刻，隨地各有長短。<lb edRef="GJTSJC"
                /> 蓋居赤道下者，以赤道為天頂，而其南北二極正與<lb edRef="GJTSJC"/> 地面相平。地平之交於諸節氣線，皆當正中，故其晝<lb
                    edRef="GJTSJC"/> 夜長短恆平也。北極出地，則地平之交節氣非其正<lb edRef="GJTSJC"/>
                    中矣，故所分上下亦非平分。夏至則其線大分在上，<lb edRef="GJTSJC"/> 而晝長夜短。冬至則其線小分在上，而晝短夜長。今<lb
                    edRef="GJTSJC"/> 欲知赤道之下晝夜常平，後圖詳之。<lb edRef="GJTSJC"/>
                <lb edRef="GJTSJC"/></div>
            <div>．<head>以赤道為天頂晝夜常平圖說</head>【以赤道為天頂晝夜常平圖】<lb edRef="GJTSJC"/> 【參考頁面圖像】<lb
                    edRef="GJTSJC"/> 以赤道為天頂晝夜常平圖說<lb edRef="GJTSJC"/> 如右圖，即見人居此地，以赤道為天頂，又南北極<lb
                    edRef="GJTSJC"/> 出入地，次見地平線相交於諸節氣之線，正當中而<lb edRef="GJTSJC"/>
                    六時在地平上，六時在下，故太陽或行夏至或冬至<lb edRef="GJTSJC"/> 或春秋分線上，必六時在地面上，而為晝，六時在下，<lb
                    edRef="GJTSJC"/> 而為夜。其諸節氣，日出必卯正初刻，日入必酉正初<lb edRef="GJTSJC"/>
                    刻，即晝夜常平可知也。但其矇矓影稍異，冬夏二至<lb edRef="GJTSJC"/> 略長於春秋分之時，此有別論，今不詳之。自赤道北<lb
                    edRef="GJTSJC"/> 行二百五十里，見北極出地一度，赤道離天頂南亦<lb edRef="GJTSJC"/>
                    一度。若行二千五百里，即北極出地，南極入地，赤道<lb edRef="GJTSJC"/> 離天頂南俱差十度。自赤道下至北極下，每行二百<lb
                    edRef="GJTSJC"/> 五十里皆差一度，其赤道線偏在天頂南，即諸節氣<lb edRef="GJTSJC"/>
                    線亦偏於南，不與地平線相交於正中以為平分，故<lb edRef="GJTSJC"/> 晝夜時刻各有長短焉。晝夜長短皆從北極出地而<lb
                    edRef="GJTSJC"/> 生。今以北極出地四十度作法，餘可推焉。<lb edRef="GJTSJC"/>
                <lb edRef="GJTSJC"/></div>
            <div><head>北極出地四十度晝夜長短圖說</head> (13)<lb edRef="GJTSJC"/> 【北極出地四十度晝夜長短圖】<lb
                    edRef="GJTSJC"/> 【參考頁面圖像】<lb edRef="GJTSJC"/> 北極出地四十度晝夜長短圖說<lb edRef="GJTSJC"/>
                    如右圖：北極出地南極，入地四十度。赤道在天頂南<lb edRef="GJTSJC"/> 亦四十度。地平線交於諸節氣線非其正中，其交夏<lb
                    edRef="GJTSJC"/> 至線也，於寅正二刻四分，故晝長五十九刻七分，每<lb edRef="GJTSJC"/>
                    日九十六刻，其餘三十六刻八分為夜，甚短。因其線<lb edRef="GJTSJC"/> 大半在地平上，故自春分經夏至至秋分皆為晝長<lb
                    edRef="GJTSJC"/> 而夜短。地平線交冬至在辰初一刻十一分，故夜長<lb edRef="GJTSJC"/>
                    五十九刻七分，其餘三十六刻八分為晝，甚短。因其<lb edRef="GJTSJC"/> 線大半在地平下，故自秋分歷冬至至春分皆為夜<lb
                    edRef="GJTSJC"/>
                <lb edRef="GJTSJC"/></div>
            <div><head>北極出地三十二度晝夜長短圖說</head> (14)<lb edRef="GJTSJC"/> 【北極出地三十二度晝夜長短圖】<lb
                    edRef="GJTSJC"/> 【參考頁面圖像】<lb edRef="GJTSJC"/> 北極出地三十二度晝夜長短圖說<lb edRef="GJTSJC"/>
                    凡晝夜長短時刻，由於南北極出入地與所居緯度<lb edRef="GJTSJC"/> 之不同也。天頂近於赤道，則北極出地度數少，即晝<lb
                    edRef="GJTSJC"/> 夜長短亦少。天頂遠於赤道，則北極出地度分多，即<lb edRef="GJTSJC"/> 晝夜長短亦多。<lb
                    edRef="GJTSJC"/> 故應天府北極出地三十二度半，順天府四十度強，<lb edRef="GJTSJC"/>
                    即多七度半，其晝夜長短亦自不同。欲知所差幾何，<lb edRef="GJTSJC"/> 試觀北極出地四十度強，圖地平線交夏至線於寅<lb
                    edRef="GJTSJC"/> 正二刻四分，故順天府夏至晝長五十九刻七分。觀<lb edRef="GJTSJC"/>
                    北極出地三十二度半，圖地平線交夏至線於寅正<lb edRef="GJTSJC"/> 三刻十二分，故應天府夏至晝長五十六刻六分。計<lb
                    edRef="GJTSJC"/> 差三刻，其餘節氣以法對之，亦然。又欲知日出入及<lb edRef="GJTSJC"/> 朦朧影時刻各異，如上法可求。<lb
                    edRef="GJTSJC"/> 因右三圖，即知晝夜時刻，隨北極出地，各有長短。北<lb edRef="GJTSJC"/>
                    極不出地，因赤道為天頂，左右節氣半在地上，半在<lb edRef="GJTSJC"/> 地下，故晝夜必恆平也。北極出地或二十度，其赤道<lb
                    edRef="GJTSJC"/> 在天頂南二十度左右，節氣皆偏于南二十度，故晝<lb edRef="GJTSJC"/>
                    夜必有長短也。蓋人居赤道下者，恆見半天。若北極<lb edRef="GJTSJC"/> 出地二十度，南極必入地二十度。人居赤道北二十<lb
                    edRef="GJTSJC"/> 度者，其所見天北方，必多二十度，而能見赤道下者<lb edRef="GJTSJC"/>
                    之所。不見南方，必少二十度，而不見赤道下者之所。<lb edRef="GJTSJC"/> 得見人恆得見半天故也。夏至節氣在赤道北，其二<lb
                    edRef="GJTSJC"/> 十度之分現在地面上，故得晝長。冬至在赤道南，其<lb edRef="GJTSJC"/>
                    二十度之分隱在地面下，故得晝短。其北極出地三<lb edRef="GJTSJC"/> 十四十五十度者，其理並同。獨至出地六十七度半，<lb
                    edRef="GJTSJC"/> 則不同也。試觀渾儀，若北極出地十度，夏至晝長二<lb edRef="GJTSJC"/>
                    刻。若出二十度，長五刻。出三十度，長八刻。出四十度，<lb edRef="GJTSJC"/> 長十二刻。出五十度，長十八刻。出六十度，長二十六<lb
                    edRef="GJTSJC"/> 刻。出六十七度，長四十八刻。其長四十八刻者，夏至<lb edRef="GJTSJC"/>
                    線不交地平，而全見在地平上，冬至全在地平下，故<lb edRef="GJTSJC"/> 夏至日太陽行地面上不入地平，晝長九十六刻無<lb
                    edRef="GJTSJC"/> 夜。冬至日太陽行地面下不出地平，夜長九十六刻<lb edRef="GJTSJC"/>
                    無晝。北極出地七十度，五夏節氣線小滿、芒種、夏至、<lb edRef="GJTSJC"/> 小暑、大暑皆在地平上，五冬節氣線小雪、大雪、冬至、<lb
                    edRef="GJTSJC"/> 小寒、大寒皆在地平下。其北極出地七十度者，從小<lb edRef="GJTSJC"/>
                    滿歷夏至、夏至歷大暑，凡六十日。太陽斜行地上，不<lb edRef="GJTSJC"/> 入地下即六十日，全為晝，無夜。小雪以後，歷冬至，冬<lb
                    edRef="GJTSJC"/> 至歷大寒，凡六十日，太陽斜行地下，不出地上，即六<lb edRef="GJTSJC"/>
                    十日全為夜，無晝。若北極出地八十度，則夏十節氣<lb edRef="GJTSJC"/> 皆在地平上，冬在下，晝夜長短全為百二十餘日。若<lb
                    edRef="GJTSJC"/> 北極出地九十度，則此地以北極為天頂，以赤道為<lb edRef="GJTSJC"/>
                    地平，赤道北諸節氣全在地平上，赤道南諸節氣全<lb edRef="GJTSJC"/> 在地平下，而半年為晝，半年為夜矣。<lb edRef="GJTSJC"/>
                <lb edRef="GJTSJC"/>
                <lb edRef="GJTSJC"/></div>
            <div><head>北極為天頂半年為晝半年為夜圖說</head><lb edRef="GJTSJC"/> 北極為天頂半年為晝半年為夜圖說<lb edRef="GJTSJC"
                /> 試觀右圖，北極在天頂，赤道為地平，從春分歷夏至<lb edRef="GJTSJC"/> 迄秋分，諸節氣在地平上。從秋分歷冬至迄春分，諸<lb
                    edRef="GJTSJC"/> 節氣在地平下。即見此地日躔赤道，春分以後出地，<lb edRef="GJTSJC"/>
                    日輪漸高，至夏至，二十三度半。以後漸下，至秋分。故<lb edRef="GJTSJC"/> 半年恆周行於地平之上，而全為一晝。秋分以後入<lb
                    edRef="GJTSJC"/> 地，日輪漸下，至冬至，二十三度半。以後漸高，至春分。<lb edRef="GJTSJC"/>
                    故半年恆周行於地平之下，而全為一夜。日出入地<lb edRef="GJTSJC"/> 平十八度內，皆為朦朧影時刻，故此地春分以前，月<lb
                    edRef="GJTSJC"/> 半為昧爽，秋分以後，月半為黃昏也。<lb edRef="GJTSJC"/>
                    或曰：一年，半為晝，半為夜，何以証之。曰：吾西國人親<lb edRef="GJTSJC"/> 所經歷，其愈近北極者，夏至日晝愈長，夜愈短。夏至<lb
                    edRef="GJTSJC"/> 日有全十二時為晝，有全三十日為晝，全六十日為<lb edRef="GJTSJC"/>
                    晝，全六月為晝。歷歷身涉，不可疑也。依渾天儀論之，<lb edRef="GJTSJC"/> 其理不得不然也。試於中國亦可見焉。中國本境自<lb
                    edRef="GJTSJC"/> 南十八度起至北四十二度止。人從最南北行，每二<lb edRef="GJTSJC"/>
                    百五十里必更一度，漸北漸移。夏至日晝長夜短，而<lb edRef="GJTSJC"/> 京師北土之夏至日，長於廣東南土之夏至。廣州北<lb
                    edRef="GJTSJC"/> 極出地二十三度半，夏至日五十三刻十一分為晝，<lb edRef="GJTSJC"/>
                    餘四十二刻四分為夜。又以江西較之，南昌府北極<lb edRef="GJTSJC"/> 出地二十九度，夏至日五十五刻七分為晝，餘四十<lb
                    edRef="GJTSJC"/> 刻八分為夜。視廣東晝夜長短差二刻。南京北極出<lb edRef="GJTSJC"/>
                    地三十二度半，夏至日五十六刻六分為晝，餘三十<lb edRef="GJTSJC"/> 九刻九分為夜，視廣東晝夜長短差三刻，視江西差<lb
                    edRef="GJTSJC"/> 一刻。山東濟南府北極出地三十七度，晝長五十八<lb edRef="GJTSJC"/>
                    刻四分，餘為夜。即晝長於廣東五刻，於江西三刻，於<lb edRef="GJTSJC"/> 南京二刻。京師北極出地四十度，其晝夜長短所差<lb
                    edRef="GJTSJC"/> 愈多，從此可推自十八度以至四十二度，各處不同。<lb edRef="GJTSJC"/>
                    又推知自四十二度至九十度，晝夜漸長漸短，以至<lb edRef="GJTSJC"/> 半年為晝，半年為夜，足徵矣。<lb edRef="GJTSJC"/>
                    晝夜長短，日出入時刻，朦朧影刻分，皆以北極出地<lb edRef="GJTSJC"/> 多寡，及所交節氣之日為準。宜隨地隨氣立算，不可<lb
                    edRef="GJTSJC"/> 執一處以概他方也。故為列圖。如左圖中，最上橫書<lb edRef="GJTSJC"/>
                    一行為諸節氣，本日從冬至至夏至次第一直行為<lb edRef="GJTSJC"/> 各省所宜用。本圖及其地北極出地多寡，次得日出<lb
                    edRef="GJTSJC"/> 一行，此行橫書作二行：一為日出刻數；一為日出分<lb edRef="GJTSJC"/>
                    數。次日入一行及晝夜長短朦朧影。其行各橫書作<lb edRef="GJTSJC"/> 二行：一為刻數，一為分數。假如欲知順天府立冬或<lb
                    edRef="GJTSJC"/> 立春日日出入時刻、晝夜長短、朦朧影刻，分則視左<lb edRef="GJTSJC"/>
                    各圖而例得第一圖為其本圖。次檢取圖中立冬本<lb edRef="GJTSJC"/> 行及右日出行相對，得卯正三刻十三分，其餘相對<lb
                    edRef="GJTSJC"/> 如是。而得日入申正四刻二分，晝長短四十刻四分，<lb edRef="GJTSJC"/>
                    夜長短五十五刻十一分，朦朧影六刻七分。其餘節<lb edRef="GJTSJC"/> 氣亦然。餘圖視法亦然。依西曆每日九十六刻每時<lb
                    edRef="GJTSJC"/> 八刻算。<lb edRef="GJTSJC"/></div>

            <div><head>Tables</head> ．北京鄰近地方日出日入刻分<lb edRef="GJTSJC"/> ．北京鄰近地方晝夜長短朦朧影刻分<lb
                    edRef="GJTSJC"/> ．江南鄰近地方日出日入刻分<lb edRef="GJTSJC"/> ．江南鄰近地方晝夜長短朦朧影刻分<lb
                    edRef="GJTSJC"/> ．山東鄰近地方日出日入刻分<lb edRef="GJTSJC"/> ．山東鄰近地方晝夜長短朦朧影刻分<lb
                    edRef="GJTSJC"/> ．山西鄰近地方日出日入刻分<lb edRef="GJTSJC"/> ．山西鄰近地方晝夜長短朦朧影刻分<lb
                    edRef="GJTSJC"/> ．陝西鄰近地方日出日入刻分<lb edRef="GJTSJC"/> ．陜西鄰近地方晝夜長短朦朧影刻分<lb
                    edRef="GJTSJC"/> ．河南鄰近地方日出日入刻分<lb edRef="GJTSJC"/> ．河南鄰近地方晝夜長短朦朧影刻分<lb
                    edRef="GJTSJC"/> ．浙江鄰近地方日出日入刻分<lb edRef="GJTSJC"/> ．浙江鄰近地方晝夜長短朦朧影刻分<lb
                    edRef="GJTSJC"/> ．江西鄰近地方日出日入刻分<lb edRef="GJTSJC"/> ．江西鄰近地方晝夜長短朦朧影刻分<lb
                    edRef="GJTSJC"/> ．湖廣鄰近地方日出日入刻分<lb edRef="GJTSJC"/> ．湖廣鄰近地方晝夜長短朦朧影刻分<lb
                    edRef="GJTSJC"/> ．四川鄰近地方日出日入刻分<lb edRef="GJTSJC"/> ．四川鄰近地方晝夜長短朦朧影刻分<lb
                    edRef="GJTSJC"/> ．福建鄰近地方日出日入刻分<lb edRef="GJTSJC"/> ．福建鄰近地方晝夜長短朦朧影刻分<lb
                    edRef="GJTSJC"/> ．廣東鄰近地方日出日入刻分<lb edRef="GJTSJC"/> ．廣東鄰近地方晝夜長短朦朧影刻分<lb
                    edRef="GJTSJC"/> ．廣西鄰近地方日出日入刻分<lb edRef="GJTSJC"/> ．廣西鄰近地方晝夜長短朦朧影刻分<lb
                    edRef="GJTSJC"/> ．雲南鄰近地方日出日入刻分<lb edRef="GJTSJC"/> ．雲南鄰近地方晝夜長短朦朧影刻分<lb
                    edRef="GJTSJC"/> ．貴州鄰近地方日出日入刻分<lb edRef="GJTSJC"/> ．貴州鄰近地方晝夜長短朦朧影刻分<lb
                    edRef="GJTSJC"/></div>
            <div><head>月在第一重天及測驗月景問答</head><lb edRef="GJTSJC"/> 月在第一重天及測驗月景問答<lb edRef="GJTSJC"/>
                    問：太陰在何重天。曰：第一重天。最近于地者，是也。吾<lb edRef="GJTSJC"/> 徵之，日食，由于月掩其光，且恆見月體能揜水與金<lb
                    edRef="GJTSJC"/> 星，則月天必居其下矣。依表景之理亦可徵也。立表<lb edRef="GJTSJC"/>
                    取景光體遠于地面得景短，光體近于地面得景長。<lb edRef="GJTSJC"/> 今西國曆家以表景測驗，日月高下，日輪高于地平<lb
                    edRef="GJTSJC"/> 五十度，月輪亦高于地平五十度，然而所得日光表<lb edRef="GJTSJC"/> 景則短，月光表景則長也。<lb
                    edRef="GJTSJC"/>
                <lb edRef="GJTSJC"/>
                <lb edRef="GJTSJC"/></div>
            <div><head>日月表景長短圖說</head><lb edRef="GJTSJC"/>
                <lb edRef="GJTSJC"/> 【日月表景長短圖】<lb edRef="GJTSJC"/> 【參考頁面圖像】<lb edRef="GJTSJC"/>
                    日月表景長短圖說<lb edRef="GJTSJC"/> 如右圖：甲乙為地平，丙為表。視日輪高于地平五十<lb edRef="GJTSJC"/>
                    度，月輪亦高五十度，即日光從表端至丁，月光從表<lb edRef="GJTSJC"/> 端至戌，戊影長于丁影，明也。是知月天必在其下，而<lb
                    edRef="GJTSJC"/> 近于地面也。<lb edRef="GJTSJC"/> 月天南北二極，各離宗動天之極二十三度半，與日<lb
                    edRef="GJTSJC"/> 天同。故月行亦交黃道，而其躔黃道非如日輪也。日<lb edRef="GJTSJC"/>
                    輪恆行黃道一路，月輪之路非一，乃出入黃道南北<lb edRef="GJTSJC"/> 五度。故中國曆家曰：月有九道，其出入相交處謂之<lb
                    edRef="GJTSJC"/> 龍頭龍尾。詳見前日食圖。月本動自西而東，每日約<lb edRef="GJTSJC"/>
                    行十三度有奇。朔時日月同度至第三日及第四日<lb edRef="GJTSJC"/> 即見，月輪在日輪之東，至上弦離太陽九十度，朢日<lb
                    edRef="GJTSJC"/> 正相對，百八十度半周天。非月行最疾，何能離日如<lb edRef="GJTSJC"/>
                    是乎。然其自東而西，日月諸星其動並同，無有疾遲，<lb edRef="GJTSJC"/> 以其皆為宗動天所帶故也。<lb edRef="GJTSJC"/>
                    問：月光每日不同，何故。曰：月體及諸星之體，與本天<lb edRef="GJTSJC"/> 之體一也。第天體透光如玻璃，而月與星之體堅凝<lb
                    edRef="GJTSJC"/> 不能透光耳。故日光全照月天，天體直透不能發光。<lb edRef="GJTSJC"/>
                    月星堅凝不透，故耀日光而發照焉。徵之朔日及上<lb edRef="GJTSJC"/> 下弦可知也。月體無光，恆借太陽之光，故日光照及<lb
                    edRef="GJTSJC"/> 其體則明，不及其體則暗。如使月本有光，則近於日、<lb edRef="GJTSJC"/>
                    遠於日其光恆一，絕無消長矣。今朔則月全無光，上<lb edRef="GJTSJC"/> 弦漸長，下弦漸消，必借於日明也。日天在上，月天在<lb
                    edRef="GJTSJC"/> 下，日光在月恆照半體。朔日日月同度，月正居日之<lb edRef="GJTSJC"/>
                    下，日光獨照其向上之半，不照其向下之半，人居地<lb edRef="GJTSJC"/> 上獨能見其無光之下半，而不見其有光之上半，故<lb
                    edRef="GJTSJC"/> 朔之日視月全無光也。過朔日則月東行而漸離於<lb edRef="GJTSJC"/>
                    日，日輪在西，月亦受光於西。愈近於日，日光愈照其<lb edRef="GJTSJC"/> 上面。愈遠於日，日光愈照其下面。以離太陽有遠近，<lb
                    edRef="GJTSJC"/> 故其光無時不消長也。<lb edRef="GJTSJC"/>
                <lb edRef="GJTSJC"/></div>
            <div><head>月受日光地上見晦朔弦朢圖說</head><lb edRef="GJTSJC"/>
                <lb edRef="GJTSJC"/> 【月受日光地上見晦朔弦朢圖】<lb edRef="GJTSJC"/> 【參考頁面圖像】<lb edRef="GJTSJC"/>
                    月受日光地上見晦朔弦朢圖說<lb edRef="GJTSJC"/> 如右圖：甲為日輪在上，乙為月輪在下，丙為地上，目<lb edRef="GJTSJC"/>
                    力所及以視月光，見月輪在乙，正居日下，日光全照<lb edRef="GJTSJC"/> 向上半體。而向下半體，日所不及者，絕無光焉。故朔<lb
                    edRef="GJTSJC"/> 日則月全無光，月在丁雖日光皆照其半，然大半居<lb edRef="GJTSJC"/>
                    天內，目力獨見其小分也。月在戊、在己亦然。月在庚<lb edRef="GJTSJC"/> 乃正相對于日輪，日光全照其向下之半，目力得見。<lb
                    edRef="GJTSJC"/> 而其向上者無光，人目俱所不及焉。故朢日月光滿<lb edRef="GJTSJC"/>
                    全也。過朢日後，目力漸不能及，月光漸消以至無光<lb edRef="GJTSJC"/> 焉。<lb edRef="GJTSJC"/>
                    問：月借日光，光有消長，乃諸星之光恆見滿圓，而無<lb edRef="GJTSJC"/> 消長，何也。曰：諸星與月其借日光不同也。月天在日<lb
                    edRef="GJTSJC"/> 天之下，月受其光，近遠一異，消長不同。諸星之天居<lb edRef="GJTSJC"/>
                    日天之上，日光照星，恆照其下面，雖或近或遠於日，<lb edRef="GJTSJC"/> 而其下面恆有光，故居地上者視星恆有光也。<lb
                    edRef="GJTSJC"/>
                <lb edRef="GJTSJC"/> ．諸星天在日上亦受日光地影不隔星光圖說<lb edRef="GJTSJC"/> 諸星天在日上亦受日光地影不隔星光圖說<lb
                    edRef="GJTSJC"/> 如右圖：甲為日輪，乙為諸星之天，居日天之上，丁為<lb edRef="GJTSJC"/>
                    地形，丙為地影，即見日光恆照諸星下面，而居地上<lb edRef="GJTSJC"/> 者，恆見其下面有光。且月食由於地影，地影之銳有<lb
                    edRef="GJTSJC"/> 盡，不及諸星之天，故諸星之光不朦也。<lb edRef="GJTSJC"/>
                <lb edRef="GJTSJC"/>
                <lb edRef="GJTSJC"/></div>
            <div><head>月食問答</head><lb edRef="GJTSJC"/> 月食問答<lb edRef="GJTSJC"/>
                    問：朢日，月與日正對，則月光當滿圓矣。然而或全無<lb edRef="GJTSJC"/> 光，或一分有光一分無光，其故何也。曰：地毬懸于十<lb
                    edRef="GJTSJC"/> 二重天之中央，如雞卵黃在青之中央。故日由西照<lb edRef="GJTSJC"/>
                    地，地必有景射東；照東必有景射西。夫日輪恆在黃<lb edRef="GJTSJC"/> 道上，若遇朢日，而月輪亦在黃道上，與日正對，望則<lb
                    edRef="GJTSJC"/> 地毬障隔日、月之間，月輪必入地景之內，太陽不能<lb edRef="GJTSJC"/>
                    照之，故失光而食矣。漸出地景之外，太陽能照之，乃<lb edRef="GJTSJC"/> 漸復得原光也。若渾然相對全失光，若一分對一分<lb
                    edRef="GJTSJC"/> 不對，對者失光，不對者否矣。因知月輪失光而食悉<lb edRef="GJTSJC"/> 由于地景也。<lb
                    edRef="GJTSJC"/>
                <lb edRef="GJTSJC"/></div>
            <div><head>月食由地影所蔽圖說</head><lb edRef="GJTSJC"/> 【月食由地影所蔽圖】<lb edRef="GJTSJC"/>
                    【參考頁面圖像】<lb edRef="GJTSJC"/> 月食由地影所蔽圖說<lb edRef="GJTSJC"/>
                    如右圖：甲為日輪，乙為地毬，丙為地影，丁為月輪，即<lb edRef="GJTSJC"/> 見日、月正對，故月輪全居地影之內。而居地上者視<lb
                    edRef="GJTSJC"/> 月無光。月無光，則食也。<lb edRef="GJTSJC"/> 問：日輪值朢，必與月正相對，相對，月必過地影，過影<lb
                    edRef="GJTSJC"/> 必當每朢食矣。今月之遇食不過什一焉。地影之說<lb edRef="GJTSJC"/>
                    毋乃礙乎。曰：日輪恆行黃道上，不出入內外，地體之<lb edRef="GJTSJC"/> 影正對於日，亦必在黃道上不出入內外焉。月輪惟<lb
                    edRef="GJTSJC"/> 行龍頭龍尾之上，得行黃道，故朢時月輪適當龍頭，<lb edRef="GJTSJC"/>
                    龍尾適過地影之內，則食。若出黃道內外或南或北，<lb edRef="GJTSJC"/> 地影不便不能食，即食，亦分秒不同。此朢日，日月雖<lb
                    edRef="GJTSJC"/> 對而亦不能常食也。<lb edRef="GJTSJC"/> 問：日月正對，則相遠必百八十度，半周天也，故月在<lb
                    edRef="GJTSJC"/> 地平上，日必居其下；日在地平上，月必居其下。然有<lb edRef="GJTSJC"/>
                    月食，而日、月皆在地平上，則月食非由地影矣。何也。<lb edRef="GJTSJC"/> 曰：從古至今，凡月食皆以朢日為限，其相遠必半周<lb
                    edRef="GJTSJC"/> 天，不然不食也。月食時，日、月俱在地平上者，或日在<lb edRef="GJTSJC"/>
                    西以將入，月在東以始出；或月入而日出也。夫月將<lb edRef="GJTSJC"/> 出而日將入，其視月在地平者，非月全出也，則海水<lb
                    edRef="GJTSJC"/> 或濕氣所影映也。蓋地平傍近恆有濕氣，清微如煙，<lb edRef="GJTSJC"/>
                    或空中對月輪偶有輕薄白雲，或值當海水，皆能令<lb edRef="GJTSJC"/> 月影映于其內，而目力所成宛一月焉。此視法之理<lb
                    edRef="GJTSJC"/> 也。固有別論。今試于空盤，若盤底內置一錢，人漸遠<lb edRef="GJTSJC"/>
                    于盤或八步，或十餘步，盤內之錢已不見矣。令斟水<lb edRef="GJTSJC"/> 滿盤，即仍八步或十餘步，而錢忽見之。何也。所視非<lb
                    edRef="GJTSJC"/> 錢體也，錢影也。然則地平之見月，非月體也，月影也。<lb edRef="GJTSJC"/>
                    問：月食時刻不同，或所食時長，或時短，何也。曰：月食<lb edRef="GJTSJC"/> 長短由於地體之影，及月輪之行也。月天之內別有<lb
                    edRef="GJTSJC"/> 小輪以帶月，為帶月輪。此小輪之動與月天之本動<lb edRef="GJTSJC"/>
                    非同一也，乃月天行自西而東，小輪其上半周行自<lb edRef="GJTSJC"/> 東而西，其下半周行自西而東，故月輪近遠於地心<lb
                    edRef="GJTSJC"/> 恆異也。月輪若居小輪之下，必近於地；若居小輪之<lb edRef="GJTSJC"/>
                    上，必遠於地也。地景漸銳而有盡，其愈近於地愈寬，<lb edRef="GJTSJC"/> 愈至於銳愈狹。若月行小輪之下，所經影界寬，故食<lb
                    edRef="GJTSJC"/> 久；若行小輪之上所經影界狹，故食暫也。小輪之說，<lb edRef="GJTSJC"/>
                    及其上半周何得行自東而西，其下半周自西而東，<lb edRef="GJTSJC"/> 別有正論。<lb edRef="GJTSJC"/>
                <lb edRef="GJTSJC"/></div>
            <div><head>月輪有高下地影有廣狹圖說</head><lb edRef="GJTSJC"/> 月輪有高下地影有廣狹圖說<lb edRef="GJTSJC"/>
                    如右圖：甲為日輪，乙為地形，丙為小輪，丁為地影漸<lb edRef="GJTSJC"/> 銳，故影寬於戊而狹於己。月行地影之內，在戊小輪<lb
                    edRef="GJTSJC"/> 之下，必久於在己。在己小輪之上，必速於在戊。故其<lb edRef="GJTSJC"/>
                    時刻長短異也。因知二食之時刻長短由於地影及<lb edRef="GJTSJC"/> 月輪之行也。<lb edRef="GJTSJC"/>
                    朔日既過，月光漸長，朢日以後，其光漸消，則月行地<lb edRef="GJTSJC"/> 平上，其光非同也。蓋月輪每日自西而東約行十三<lb
                    edRef="GJTSJC"/> 度。朔日以後，每日離日輪亦十三度，故朔日日輪入<lb edRef="GJTSJC"/>
                    地平，而月在日東十三度，為三刻，未入地也。次日又<lb edRef="GJTSJC"/> 離十三度，次日亦然。以至於朢月與日正相對，故日<lb
                    edRef="GJTSJC"/> 入地下而月出地上也。朢日以後月漸近于日，以至<lb edRef="GJTSJC"/>
                    合璧焉。因知居地面者，其有月光。朔日以後，每日多<lb edRef="GJTSJC"/> 三刻，朢日以後，每日少三刻。欲知每日多寡，試觀左<lb
                    edRef="GJTSJC"/> 圖第一上圈，月日自初一日至第三十日也。第二中<lb edRef="GJTSJC"/>
                    圈，月在地上每日有光幾刻也。第三內圈，一刻之分<lb edRef="GJTSJC"/> 也。假如初六日，欲知日入以後，月光照地幾何刻分，<lb
                    edRef="GJTSJC"/> 視上圈第六日即得，第二圈六日正下十九刻，與三<lb edRef="GJTSJC"/> 圈三分。</div>
            <div><head>朔朢後月光消長時刻早晚及光多寡圖說</head><lb edRef="GJTSJC"/> 【朔後月光長朢後月光消時刻早晚及光多寡圖】<lb
                    edRef="GJTSJC"/> 【參考頁面圖像】<lb edRef="GJTSJC"/> 朔朢後，月光消長，時刻早晚，及光多寡圖說。<lb
                    edRef="GJTSJC"/> 問：既朔日以後，月光漸長，又每日離日輪十三度，則<lb edRef="GJTSJC"/>
                    第二日日入地平，月在日東十三度遠，則月高於地<lb edRef="GJTSJC"/> 平亦十三度遠。自第二日以後，宜無不見月光者，乃<lb
                    edRef="GJTSJC"/> 今之見光，或在朔後二日，或在三日，或在四日，其不<lb edRef="GJTSJC"/>
                    同，何也。曰：其故由於地平及黃道也。人居地面，而以<lb edRef="GJTSJC"/> 見月光者，必月輪在地平上高十二度方可得見。不<lb
                    edRef="GJTSJC"/> 然則否。蓋月之度數有離日輪之度，有離地平之度，<lb edRef="GJTSJC"/>
                    月光之見否，由於離地平之高低，不由於離日輪之<lb edRef="GJTSJC"/> 遠近也。故黃道交於地平不同，有斜相交，有正相交。<lb
                    edRef="GJTSJC"/> 朔時日月同度，若其同度在於斜交之宮，則居地面<lb edRef="GJTSJC"/>
                    者遲見月光也。若在於正交之宮，則速見其光也。<lb edRef="GJTSJC"/>
                <lb edRef="GJTSJC"/></div>
            <div><head>合朔後三四日見月光與第二日見月光圖說</head><lb edRef="GJTSJC"/>
                <lb edRef="GJTSJC"/> 【合朔後三四日見月光圖】<lb edRef="GJTSJC"/> 【參考頁面圖像】<lb edRef="GJTSJC"/>
                    【合朔後第二日即見月光圖】<lb edRef="GJTSJC"/> 【參考頁面圖像】<lb edRef="GJTSJC"/>
                    合朔後三四日見月光，與第二日見月光圖說。<lb edRef="GJTSJC"/> 視右二圖：甲乙為地平；丙丁為黃道；戊為月輪，在地<lb
                    edRef="GJTSJC"/> 平上；己為日輪將入地平。第一圖乃甲乙地平斜相<lb edRef="GJTSJC"/>
                    交于丙丁，黃道戊月輪雖離己日輪十三度或十五<lb edRef="GJTSJC"/> 度，乃其高于地平，非十二度，故合朔之次日，其月雖<lb
                    edRef="GJTSJC"/> 離日輪十三餘度，因未至地平十二度高，故居地面<lb edRef="GJTSJC"/>
                    者，第二日不能見其光，或在第三第四日之間也。第<lb edRef="GJTSJC"/> 二圖：甲乙地平乃正相交于黃道，戊月輪之離日輪<lb
                    edRef="GJTSJC"/> 及地平並同也。故均為行十三度，而其第二日巳高<lb edRef="GJTSJC"/>
                    于地平十二度，故得即見月光。云：又月因有逆順，行<lb edRef="GJTSJC"/> 亦有離太陽遲速，逆行時必遲離太陽，順行時必速<lb
                    edRef="GJTSJC"/> 離太陽，此其故也。<lb edRef="GJTSJC"/> 凡右諸論，大約則據肉目所及測而已矣。第肉目之<lb
                    edRef="GJTSJC"/> 力劣短，曷能窮盡天上微妙理之萬一耶。近世西洋<lb edRef="GJTSJC"/>
                    精于曆法。一名士務測日月星辰奧理，而哀其目力<lb edRef="GJTSJC"/> 尪嬴，則造刱一巧器以助之。持此器觀六十里遠，一<lb
                    edRef="GJTSJC"/> 尺大之物，明視之無異在目前也。持之觀月，則千倍<lb edRef="GJTSJC"/>
                    大于常觀。金星大似月，其光亦或消或長，無異于月<lb edRef="GJTSJC"/>
                    輪也。（按此器即今日之遠鏡。欲知天體，必觀于日月之行，故採天問略所論。日月交食諸國而天地之形體可得其概矣。）<lb edRef="GJTSJC"/>
            </div>
        </body>
    </text>
</TEI>
