<?xml version="1.0" encoding="UTF-8" ?>
<TEI xmlns="http://www.tei-c.org/ns/1.0">
<teiHeader>
<fileDesc>
	<titleStmt>
		<title>XXX</title>
	</titleStmt>

	<publicationStmt>
		<p>This document is published under a CC Attribution-Share Alike License</p>
	</publicationStmt>

	<sourceDesc>
		<p>XXX</p>
	</sourceDesc>
</fileDesc>
</teiHeader>

<text>
<body>
<div>
<head>總目</head>
</div>

<div>
<p>

高祖武皇帝，
諱
<persName>衍</persName>
，字
<persName>叔達</persName>
，小字
<persName>練兒</persName>
，南蘭陵中都里人，漢相國何之後也。
何生酇定侯延，延生侍中彪，彪生公府掾章，章生皓，皓生仰，仰生太子太傅望之，望之生光祿大夫育，育生御史中丞紹，紹生光祿勳閎，閎生濟陰太守闡，闡生吳郡太守冰，冰生中山相苞，苞生博士周，周生蛇丘長矯，矯生州從事逵，逵生孝廉休，休生廣陵郡丞豹，豹生太中大夫裔，裔生淮陰令整，整生濟陰太守鎋，鎋生州治中副子，副子生南台治書道賜，道賜生皇考諱順之，齊高帝族弟也。參預佐命，封臨湘縣侯。曆官侍中，衛尉，太子詹事，領軍將軍，丹陽尹，贈鎮北將軍。高祖以宋孝武大明八年甲辰歲生於秣陵縣同夏里三橋宅。生而有奇異，兩胯駢骨，頂上隆起，有文在右手曰「武」。帝及長，博學多通，好籌略，有文武才幹，時流名輩咸推許焉。所居室常若雲氣，人或過者，體輒肅然。

</p>

</div>
</body>
</text>
</TEI>
