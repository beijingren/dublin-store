<?xml version="1.0" encoding="UTF-8"?><TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title xml:lang="zh">讀詩私記</title>
<title xml:lang="en">Private notes while reading the Shi</title>
<author>
<name>
<choice>
<sic>李先芳</sic>
</choice>
</name>
</author>
</titleStmt>
<publicationStmt>
<p>This document is published under a CC Attribution-Share Alike License</p>
</publicationStmt>
<sourceDesc>
<p>XXX</p>
</sourceDesc>
</fileDesc>
</teiHeader>
<text>
<body>
<div type="chapter" n="5">
<div>
<p>●欽定<num value="4">四</num>庫全書</p>
</div>
<div>
<p>　　讀詩私記卷<num value="5">五</num>
</p>
</div>
<div>
<p>　　<pc>（</pc>明<pc>）</pc>李先芳 撰</p>
</div>
<div>
<p>　　○<num value="3">三</num>頌考</p>
</div>
<div>
<p>　　雅不言周頌言周者以别商魯<num value="3">三</num>頌之名雖同而體制各異也别以尊卑之禮故魯頌以諸侯而後于周間以親疎之義故商頌以先代而後于魯獨存商者殷鑒不逺也魯之有頌或謂成王以天子之禮樂賜伯禽故有頌名或云僖公使季孫行父請命於周史克作頌豈伯禽之時無頌僖公因請而得與又泮水閟宫小序作僖公及按僖公無克淮夷事今考皇極經世成王元年<num value="23">丙戌</num>淮夷畔<num value="25">戊子</num>魯伯禽誓師於費淮夷平遂踐奄肅慎來賀據經文淮夷攸服大賂南金淮夷來同疑是伯禽時事魯不言風而言頌豈孔子魯人姑存其名而不削與</p>
</div>
<div>
<p>　　清廟本祭文王而不言文王之徳惟曰顯相肅雍多士秉徳者何也葢君之聖者臣必賢徳之盛者人必法也維天假以溢我吕記假大也溢盈溢也承上文文王以純亦不已之徳啓佑後人甚大而盈溢也收之承而受之也 　　維清吕記言周公宗祀文王于明堂以配上帝所謂肇禋以祀文王配上帝始於此也迄于周公遂以有成其成雖當周公之世其禎祥己見於文王矣竊意如天得<num value="1">一</num>以清文王維清緝熙與天道同故先言其徳合天而後及其配上帝也 　　烈文吕記周公居攝<measure quantity="7" unit="years">
<num value="7">七</num>年</measure>致政成王成王乃祭祖考戒諸侯而歌此詩也 　　天作文王康之康字固要點出治岐之政見培植髙山之命脉鞏固岐周之皇圖意 　　成命大全云不敢康以心言宥密以徳言以不敢康寧之心成宏深靜密之徳以宏深靜密之徳成繼續光明之業則所以基上天之命者在是所以繼先王之業者在是而皆不外乎此心故又以單厥心終焉我今日所以能安靖天下而保其所受之命者是又成王之賜也我将天其右之既右享之大全云其者辭之疑既者辭之決所以疑者尊之而不敢必也所以決者親之而如見也畏天之威補出儀刑文王意 　　時邁大全云時邁之作見武王所以得天下所以保天下者皆無愧也武王巡狩之事詩有時邁書有武成時邁祭告之樂章也武成識其政事以示天下來世也<num value="47">庚戌</num>柴望大告武成此告祭懐柔之實也昭我周王天休震動此莫不震疊之實也庻邦冢君暨<num value="100">百</num>工受命于周此式序在位之實也偃武修文歸馬放牛此非戢櫜之意乎建官位事重民<num value="5">五</num>教惇信明義崇徳報功此非懿徳以保之乎 　　執競不顯承執競説奄有<num value="4">四</num>方<num value="2">二</num>句即所謂不顯也 　　思文大全云后稷之配南郊與文王之配明堂其義<num value="1">一</num>也而我将主言文王享其祭祀不說文王可以配上帝此篇主説后稷有徳可以配天不説后稷享其祭祀非有異也 　　臣工如何新畬於皇來牟來牟是新田所出乎何氏又云将賜我新畬以豐年也竊意來牟是舊田已種者及此暮春之後可收而新田此時方用錢鎛治之如北方麥秋<num value="2">二</num>季田也維莫之春以下當補來牟既播種矣此外復何求哉當治其新田也似與上下文相貫 　　噫嘻成王是後人歎詞既昭假爾以下述成王戒農官之詞也終<measure quantity="30" unit="LIs">
<num value="30">三十</num>里</measure>欲其地之無遺利也 　　振鷺在彼無惡<num value="2">二</num>句陳註無温厚之意不可從大全云尊之曰客又以鷺比所謂譽也庶幾不敢必之詞也夙夜無或息之意也 　　豐年註稱祀田祖先農方社之詩經文不及<num value="1">一</num>字葢言我之所以得有此酒醴烝進祖妣以和<num value="100">百</num>禮降福無所不至者皆田祖之力也祭報之意在言外 　　有瞽大全云始言樂官中言樂器終言樂聲之美先祖是聽幽有以感乎神也永觀厥成明有以感乎人也 　　濳大全云漆沮興王之地取其所産而薦之者不忘本也 　　雝克昌厥後古人臨文不諱如文諱昌而曰克昌武諱發而曰駿發穆諱滿而有王孫滿襄諱鄭而有衛侯鄭匡諱班而春秋書曹伯班簡諱夷而書晉侯夷是也綏我眉夀<num value="1">一</num>節是綏予孝子克昌厥後之實也 　　載見章昭考註云文穆武昭大全云后稷為始封之君其廟居中自<num value="2">二</num>世為昭<num value="3">三</num>世為穆逓數至<num value="15">十五</num>世而文王廟次當穆<num value="16">十六</num>世而武王廟次當昭也 　　有客既有淫威大全云威等威也微子用其先王之車服禮樂其等威大異乎列國之諸侯既與之以甚大之威儀則其降之以甚大之福祉可知矣乂吕記云自管蔡以武庚禄父叛以周公之聖臨之<measure quantity="2" unit="years">
<num value="2">二</num>年</measure>而後平其用力艱矣故于微子之來見也則告之曰昔者既有淫威矣而今也降福孔夷葢逆順之理如此凡吾之威福非苟而已葢舍逆取順者王道所以比天下而無私作福作威者王制所以統天下而無外也 　　武大全云武王之功所以天下莫强者以文王開之於前而武王受之於後也於勝殷以見其伐暴之義於遏劉以見其止殺之仁仁義之師王者之師也此大功之所由定而大業之所由成也 　　閔予言武王父子以孝治天下者<num value="1">一</num>敬而已 　　訪落大全云延訪羣臣所以盡下情率時昭考所以守家法於乎悠哉以下皆率時昭考之事朕未有艾如自怨自艾之艾治也與上文率字相應言不能以武王之道率而治其身也 　　敬之首<num value="1">一</num>節既言成王述羣臣之詞則厥士即作士字亦無妨言羣臣以天自警也維予小子答其以學問自勉以承天意尤見上下交警處 　　小毖成王于至親之間葢有難顯言者故托物以賦之載芟思媚其婦<num value="4">四</num>句民忘其勞也邦家之光<num value="2">二</num>句言可以尊賢可以養老也匪且有且節言有此稼穡之事斯有此豐年之慶不獨<num value="1">一</num>時為然而振古如斯未有力田而不逢年者亦未有豐年而不本于力田者言自古以來皆如此繼此以往尤願勿替也 　　良耜先言勤勞後言逸樂使勤者可以自忘其勞而怠者亦知以自奮也 　　絲衣言省器省牲視濯者皆初祭時事而遂及旨酒思柔葢古者初獻之後主與賔尸皆有獻酬之禮既畢然後亞獻非祭畢而飲也 　　酌酌時也舞之名也初則遵養時晦繼則乗時純熙酌其時措之宜也註云武宿夜舞莫重于武宿夜言武王至商郊停止宿夜士卒皆歡樂歌舞以待旦故名焉 　　桓皇以間之間革也謂革命也 　　賚本武王封功臣之詩武王不敢自以為恩而推本文王又欲所封功臣當知所自也 　　般大全云般旋也今名篇曰般取巡狩而遍乎<num value="4">四</num>嶽所謂盤旋也陟其髙山嶞山喬嶽陟其<num value="2">二</num>字貫底作<num value="3">三</num>様山言無所不至朱註所謂周<num value="4">四</num>嶽也翕河衆水也猶與由同言水由地中行不泛溢朱註所謂道于河也上<num value="4">四</num>句言廵狩而祭告河嶽之事下<num value="3">三</num>句言巡狩而朝會諸侯之事章内<num value="3">三</num>言時字表尊王之義也 　　駉頌僖公也僖公能遵伯禽之法儉以足用寛以愛民務農重穀牧于坰野魯人尊之於是季孫行父請命於周而史克作是頌思無疆思之逺也故思及于馬行地無疆無期思之乆也才茁壮也無斁無倦怠作奮起也徂徑行不回遹也獨稱馬者問國之富數馬以對諸侯有<num value="4">四</num>馬朝祀曰良馬征伐曰戎馬田路曰田馬給官役曰駑馬天子之國曰<num value="10000">萬</num>乗諸侯之國曰<num value="1000">千</num>乗皆以馬名國之大事在祀與戎故馬為重也文公志在勤民而有騋牝之稱僖公思惟法祖而有駉馬之多孔子兼取之齊景公有馬<num value="1000">千</num>駟而民無稱者其徳不逮<num value="2">二</num>公耳 　　有駜駜彼乗黄恐是指來燕者故因以起興在公明明所謂精白<num value="1">一</num>心以承休徳自今以始歳其有為庶民之慮切矣君子有穀<num value="2">二</num>句為後世之慮深矣此所謂善頌善禱矣 　　泮水僖公克服淮夷雖亦不見於春秋而僖公<measure quantity="13" unit="years">
<num value="13">十三</num>年</measure>嘗從齊桓會于鹹為淮夷之病杞<measure quantity="16" unit="years">
<num value="16">十六</num>年</measure>嘗從齊桓會于淮為淮夷之病鄫矣豈魯人見徐之不恭而欲祝其來格與按春秋魯自隱桓荘以來學校廢弛或昧僖伯之諫而觀魚于棠或逆孟春之令而逺狩于郎或拒曹劌之言而觀社于齊否則又将為焚丘築臺之樂耳求其能立學設教者無聞也說者謂泮水頌僖公也豈無見哉 　　閟宫夀胥與試試謂信而有徴也我之所謂夀富台背者不徒為虛言也今而後凡所譽者必有所試而求其實騐也朱註作夀考之人相為公用其語意不類 　　那大全云既言管聲又言磬聲又言穆穆厥聲盛稱聲樂見商人之尚聲連叶<num value="3">三</num>聲字見商人之尚質也 　　烈祖大全云那與烈祖皆祀成湯之樂然那詩則專言樂聲至烈祖則及夫酒饌焉商人尚聲豈始作樂之時則歌那既祭而後歌烈祖歟大抵商頌簡古難看辭斷而意續熟讀自見 　　玄鳥武王靡不勝吕記云所謂武王者皆成湯耳再言武丁孫子當念其祖也武王靡不勝言湯無敵於天下也鄭氏謂髙宗之孫子有武功有王徳於天下者此非所以稱繼體守文之君况肇域彼<num value="4">四</num>海殷受命咸宜豈所以稱武丁哉 　　長發駿厖大全云湯受小國大國之共貢惟薄取之所以大厚天下也 　　殷武大全云然此詩與閟宫全篇文意皆有相似者但閟宫為頌僖公脩宗廟而作殷武為髙宗武丁特立廟而作故閟宫所以頌僖公服夷蠻享福夀者皆未然之期望而此詩所以頌武丁服夷夏享福夀者皆已然之實事卒章則皆述其作廟之事以結之</p>
</div>
<div>
<p>　　讀詩私記卷<num value="5">五</num>
</p>
</div>
<div>
<p>附錄<pc>：</pc>
</p>
</div>
<div>
<p>讀詩私記<measure quantity="2" unit="chapters">
<num value="2">二</num>卷</measure>
<pc>（</pc>浙江巡撫採進本<pc>）</pc>
</p>
</div>
<div>
<p>明<persName>李先芳</persName>撰先芳字伯承號北山監利人寄籍<placeName>濮州</placeName>嘉靖<num value="44">丁未</num>進士官至尙寶司少卿明史文苑傳載王世貞所定廣<num value="5">五</num>子先芳其<num value="1">一</num>也是書成於隆慶<measure quantity="4" unit="years">
<num value="4">四</num>年</measure>所釋大抵多從毛鄭毛鄭有所難通則參之呂氏讀詩記嚴氏詩緝諸書其自序曰文公謂小序不得小雅之說<num value="1">一</num>舉而歸之刺馬端臨謂文公不得鄭衛之風<num value="1">一</num>舉而歸之淫胥有然否不自揣量折衷其間云云葢不專主<measure quantity="1" unit="household">
<num value="1">一</num>家</measure>者其書議論平和絶無區分門戸之見如說鄭風子衿仍從學校之義則不取宋學謂國風小雅初無變正之名則不從漢說至楚茨南山等<num value="4">四</num>篇則小序與集傳之說並存不置可否葢小序皆以爲刺幽王義有難通而集傳所云又於古無考故闕所疑也雖援據不廣時有闕畧要其大綱與鑿空臆撰者殊矣朱彜尊經義考載先芳有毛詩考正不列卷數註曰未見而不載此書其爲<num value="1">一</num>書兩書葢不可考然此書亦多辨定毛傳或彜尊傳聞未審誤記其名歟<pc>（</pc>
<num value="4">四</num>庫全書總目卷<num value="16">十六</num>·經部<num value="16">十六</num>·詩類<num value="2">二</num>
<pc>）</pc>
</p>
</div>
<div>
<p>江右詩稿<measure quantity="2" unit="chapters">
<num value="2">二</num>卷</measure>
<pc>（</pc>浙江汪汝瑮家藏本<pc>）</pc>
</p>
</div>
<div>
<p>明<persName>李先芳</persName>撰先芳有讀詩私記已著錄宋弼山左明詩鈔稱其有李氏山房詩錄不著卷數邢侗來禽館集有先芳行狀稱所著東岱山房稿<measure quantity="30" unit="chapters">
<num value="30">三十</num>卷</measure>此集總題爲東岱山房詩錄而子目則作江右詩稿蓋其集中之<num value="1">一</num>種嘉靖<num value="45">戊申</num>知新喻縣時作也嘉隆詩社先芳首倡厥後王李踵興遂擯斥先芳不與<num value="7">七</num>子之列繼以先芳憤激乃收之廣<num value="5">五</num>子中于愼行稱其詩與李攀龍異曲同工邢侗亦稱厯下名愈高濮陽若爲所掩然修戈偫糒未嘗<measure quantity="1" unit="day">
<num value="1">一</num>日</measure>忘于鱗今觀其詩才力實出攀龍下愼行等以鄉曲情均不欲分左右袒耳明末攻<num value="7">七</num>子者遂欲以躋攀龍之上非篤論也<pc>（</pc>
<num value="4">四</num>庫全書總目卷<num value="177">一百七十七</num>·集部<num value="30">三十</num>·别集類存目<num value="4">四</num>
<pc>）</pc>
</p>
</div>
<div>
<p>李氏山房詩選<measure quantity="6" unit="chapters">
<num value="6">六</num>卷</measure>
<pc>（</pc>江蘇周厚堉家藏本<pc>）</pc>
</p>
</div>
<div>
<p>明<persName>李先芳</persName>撰此本乃皇甫汸所選分體編次亦間有評語<pc>（</pc>
<num value="4">四</num>庫全書總目卷<num value="177">一百七十七</num>·集部<num value="30">三十</num>·别集類存目<num value="4">四</num>
<pc>）</pc>
</p>
</div>
<div>
<p>李先芳周易折衷録<measure quantity="5" unit="chapters">
<num value="5">五</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="1">一</num>
<pc>）</pc> 李先芳毛詩考正【以詩注■〈比阝〉鄘諸風多解淫奔疑而未安索之註疏及吕氏讀詩記考正其説先芳字伯承<placeName>濮州</placeName>人嘉靖<num value="44">丁未</num>進士歴官尚寳司丞左遷<placeName>亳州</placeName>同知陞寧國府同知中計典歸】<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="1">一</num>
<pc>）</pc> 李先芳大學古本<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="2">二</num>
<pc>）</pc> 李先芳春秋辨義【辨春王<measure quantity="1" unit="month">
<num value="1">正</num>月</measure>諸注之謬并考獲麟之後威烈之前經史不傳之緒】<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="2">二</num>
<pc>）</pc> 李先芳漢注疏臆<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="3">三</num>
<pc>）</pc> 李先芳明朝安攘新編<measure quantity="30" unit="chapters">
<num value="30">三十</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="5">五</num>
<pc>）</pc> 李先芳<placeName>亳州</placeName>志<measure quantity="4" unit="chapters">
<num value="4">四</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="6">六</num>
<pc>）</pc> 李先芳<placeName>濮州</placeName>志<measure quantity="6" unit="chapters">
<num value="6">六</num>卷</measure>【<num value="10000">萬</num>厯間修】<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="7">七</num>
<pc>）</pc> 李先芳<num value="5">五</num>岳志畧 <num value="5">五</num>岳志槩<measure quantity="4" unit="chapters">
<num value="4">四</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="8">八</num>
<pc>）</pc> 李先芳醫家須知【論氣運】<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="14">十四</num>
<pc>）</pc> 李先芳中流<num value="1">一</num>壺【急救方】<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="14">十四</num>
<pc>）</pc> 李先芳壺天玉鏡<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="14">十四</num>
<pc>）</pc> 李先芳拾翠軒雜纂<measure quantity="40" unit="chapters">
<num value="40">四十</num>卷</measure>【類編象緯堪輿嵗時人物事】<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="15">十五</num>
<pc>）</pc> 李先芳老子本義<measure quantity="1" unit="chapter">
<num value="1">一</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="15">十五</num>
<pc>）</pc> 李先芳陰符經解<measure quantity="1" unit="chapter">
<num value="1">一</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="15">十五</num>
<pc>）</pc> 李先芳蓬玄襍錄<measure quantity="10" unit="chapters">
<num value="10">十</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="15">十五</num>
<pc>）</pc> 李先芳東岱山房稿<measure quantity="30" unit="chapters">
<num value="30">三十</num>卷</measure>【字伯丞<placeName>濮州</placeName>人尚寶司少卿謫<placeName>亳州</placeName>同知稍遷寧國府同知】又清平閣集<measure quantity="12" unit="chapters">
<num value="12">十二</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="24">二十四</num>
<pc>）</pc> 李先芳明詩<measure quantity="17" unit="chapters">
<num value="17">十七</num>卷</measure>【上采明初郊廟朝會樂章以追雅頌析兩畿<num value="13">十三</num>省以擬<num value="15">十五</num>國風】又明雋<measure quantity="10" unit="chapters">
<num value="10">十</num>卷</measure>
<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="31">三十一</num>
<pc>）</pc> 李先芳齊魯集<pc>（</pc>
<num value="4">四</num>庫全書·史部·目錄類·經籍之屬·<num value="1000">千</num>頃堂書目卷<num value="31">三十一</num>
<pc>）</pc>
</p>
</div>
<div>
<p>李氏【先芳】周易折衷錄 <measure quantity="5" unit="chapters">
<num value="5">五</num>卷</measure> 未見<pc>（</pc>
<num value="4">四</num>庫全書·史部·目錄類·經籍之屬·經義考卷<num value="55">五十五</num>
<pc>）</pc> 李氏【先芳】毛詩考正 未見<pc>（</pc>
<num value="4">四</num>庫全書·史部·目錄類·經籍之屬·經義考卷<num value="113">一百十三</num>
<pc>）</pc> 李氏【先芳】大學古本 <num value="1">一</num>巻 未見<pc>（</pc>
<num value="4">四</num>庫全書·史部·目錄類·經籍之屬·經義考卷<num value="160">一百六十</num>
<pc>）</pc> 李氏【先芳】春秋辨疑 未見<pc>（</pc>
<num value="4">四</num>庫全書·史部·目錄類·經籍之屬·經義考卷<num value="202">二百二</num>
<pc>）</pc> 李氏【先芳】<num value="4">四</num>書漢注疏引 未見<pc>（</pc>
<num value="4">四</num>庫全書·史部·目錄類·經籍之屬·經義考卷<num value="257">二百五十七</num>
<pc>）</pc>
</p>
</div>
<div>
<p>讀詩私記 李先芳<pc>（</pc>字伯承<pc>；</pc>號北山<pc>）</pc>
<pc>（</pc>明<pc>）</pc> 撰　　 部<pc>：</pc>經 類<pc>：</pc>詩類 屬<pc>：</pc> 參考資料<pc>：</pc>
<pc>（</pc>
<pc>《</pc>
<title>
<num value="4">四</num>庫大辭典</title>
<pc>》</pc>
<pc>）</pc>
<measure quantity="2" unit="chapters">
<num value="2">二</num>卷</measure>
<pc>。</pc>明<persName>李先芳</persName>撰<pc>。</pc>先芳字伯承<pc>，</pc>号北山<pc>，</pc>监利<pc>（</pc>今属湖北省<pc>）</pc>人<pc>。</pc>寄籍<placeName>濮州</placeName>
<pc>（</pc>今属山东省<pc>）</pc>
<pc>，</pc>生卒年不详<pc>。</pc>嘉靖<measure quantity="28" unit="years">
<num value="28">二十八</num>年</measure>
<pc>（</pc>1547<pc>）</pc>进士<pc>，</pc>官至尚宝司少卿<pc>。</pc>著有<pc>《</pc>
<title>讀詩私記</title>
<pc>》</pc>
<pc>、</pc>
<pc>《</pc>
<title>江右诗稿</title>
<pc>》</pc>
<pc>、</pc>
<pc>《</pc>
<title>李氏山房诗选</title>
<pc>》</pc>等<pc>。</pc>是书成于隆庆<measure quantity="4" unit="years">
<num value="4">四</num>年</measure>
<pc>（</pc>1570<pc>）</pc>
<pc>，</pc>所释大抵多从毛<pc>、</pc>郑<pc>。</pc>毛<pc>、</pc>郑难通之处<pc>，</pc>则参之吕氏<pc>《</pc>
<title>读诗记</title>
<pc>》</pc>
<pc>、</pc>严氏<pc>《</pc>
<title>詩緝</title>
<pc>》</pc>诸书<pc>。</pc>其自序曰<pc>，</pc>
<pc>“</pc>
<quote>文公谓小序不得<pc>《</pc>
<title>小雅</title>
<pc>》</pc>之说<pc>，</pc>
<num value="1">一</num>举而归之刺<pc>。</pc>馬端臨谓文公不得郑卫之风<pc>，</pc>
<num value="1">一</num>举而归之淫<pc>。</pc>胥有然否<pc>，</pc>不自揣量<pc>，</pc>折中其间</quote>
<pc>”</pc>云云<pc>。</pc>所释不专主<measure quantity="1" unit="household">
<num value="1">一</num>家</measure>
<pc>，</pc>故其议论平和<pc>，</pc>无门户之见<pc>。</pc>如说<pc>《</pc>
<title>郑风·子衿</title>
<pc>》</pc>
<pc>，</pc>仍从学校之义<pc>，</pc>则不取宋学<pc>。</pc>谓<pc>《</pc>
<title>国风</title>
<pc>》</pc>
<pc>《</pc>
<title>小雅</title>
<pc>》</pc>
<pc>，</pc>初无变正之名<pc>，</pc>则不从汉说<pc>。</pc>至<pc>《</pc>
<title>楚茨</title>
<pc>》</pc>
<pc>、</pc>
<pc>《</pc>
<title>南山</title>
<pc>》</pc>等<num value="4">四</num>篇<pc>，</pc>则小序与<pc>《</pc>
<title>集传</title>
<pc>》</pc>之说并存<pc>，</pc>不置可否<pc>。</pc>虽援据不广<pc>，</pc>时有缺略<pc>，</pc>要其大纲<pc>，</pc>与穿凿臆撰者不同<pc>。</pc>朱彝尊<pc>《</pc>
<title>經義考</title>
<pc>》</pc>载先芳有<pc>《</pc>
<title>毛诗考正</title>
<pc>》</pc>
<pc>，</pc>不列总数<pc>。</pc>
</p>
</div>
<div>
<p>李先芳【字伯承<placeName>濮州</placeName>人嘉靖<num value="44">丁未</num>進士由新喻知縣累遷至寧國府同知少以能詩名與李攀龍謝榛等結社及為曹郎時宗臣張佳尹王世貞徐中行輩同集都下朝夕唱和】<pc>（</pc>
<num value="4">四</num>庫全書·史部·地理類·都會郡縣之屬·山東通志卷<num value="28">二十八</num>之<num value="3">三</num>
<pc>）</pc>
</p>
</div>
<div>
<p>李先芳 先芳字伯承<placeName>濮州</placeName>人嘉靖<num value="44">丁未</num>進士除新喻知縣徴授刑部主事歴郎中改尚寶司丞升少卿降<placeName>亳州</placeName>同知有東岱山房稾清平閣集【李于鱗云伯承雄才名重當世洋洋雅音亦復盈耳　穆敬甫云伯承詩思秀發綽有右丞之風　于無垢云吾里兩李先生其稱詩不同歴下以氣骨合神湛涵<num value="10000">萬</num>有而發以雄迅意嘗超於象之表濮陽以才情赴調融洽衆采而出以和平力嘗畜於法之中譬之<num value="5">五</num>音歴下則軒轅之鼓素女之琴髙張急節鏗鍧駘盪足以駭耳洞心濮陽則昭華之琯嬴臺之簫肅雝和鳴可使龍吟鳳下蓋所謂異曲同工者　陳卧子云伯承為<num value="7">七</num>子先驅而其後不振】 【詩話伯承與元美于鱗同舍皆故等夷既而<num value="7">七</num>子盛名狎主壇坫元美收之廣<num value="5">五</num>子之列意寖不平晚逃於詞曲觀其詩雋<num value="1">一</num>書詳于淮北逺及巴蜀而獨黜大江以南葢以吳楚揚粤之間<num value="7">七</num>子實居其<num value="5">五</num>其微意可窺也】<pc>（</pc>
<num value="4">四</num>庫全書·集部·總集類·明詩綜卷<num value="52">五十二</num>
<pc>）</pc>
</p>
</div>
<div>
<p>尚寳司少卿北山先生濮陽李公行状【邢侗】 當世作者率推歴下李先生是謂于鱗不知更<num value="1">一</num>李先生出濮上其齒同其居朝之日同其談議同其所不同歴下簡貴不暱近人而濮上伉爽敢決任俠自豪兩人者論難過從瑕瑜不相貸也迨後歴下名愈髙濮上若為所掩乃先生修戈偫糒未嘗<measure quantity="1" unit="day">
<num value="1">一</num>日</measure>忘于鱗云濮上名先芳字伯承初號東岱後更北山元美猶用東岱命詩筒先生生而蚤慧又膚色玉潔也比當東髮與在駙馬籍中父母强行使者林君調之謂李郎濮上良佳帝以婿鄉遺汝矣先生正色曰芳聞龍門不聞鳯簫林君内恧而奇之尋罷歸例與青衿先生獨不受也再年試而為青衿<num value="20">二十</num>舉於鄉僅亞第<measure quantity="5" unit="people">
<num value="5">五</num>人</measure>進士不第去而遊太學凡<num value="3">三</num>下第而遊道日廣韞負日以奇<num value="44">丁未</num>舉南宮髙第需次得江西之新喻焉新喻僻悍民俗疎闊視事大小賕吏不知官城壞虎夜闌入市蛇鬬寢門室人交徧謫先生矣先生夷然謂邑故沐猴今令其無<num value="3">三</num>尺乎乃伺隂岡大盜謝某等悉禽論法又得豪牧長嗇夫而罪之其所當他獄裴仰<num value="3">三</num>劉本等靡不驚詫若神邑人章浚家纍巨<num value="10000">萬</num>誤為大盜連染先生出之浚以<num value="1">一</num>硯為壽先生謂此他山也者置之守藏不問也<measure quantity="1" unit="day">
<num value="1">一</num>日</measure>藏吏白前硯非石實銀先生笑曰陶泓清士辱以朱提立召浚而還之由是新喻之政冠冕江國卒以不善骫骳<num value="3">三</num>歲得民曹亡何祗役留都抵舍及先尚寳大故拮据終喪北上改授刑曹郎于時諸郎髙伯宗究心經世彚粹本朝故實為鴻猷錄先生手所著書而言曰我思古人實獲我心余其改慮從事乎乃輯近代<num value="1">一</num>切名家詩而繕之逾年亦成書人謂西曹雙璧名籍籍動巖廊矣居頃之改尚寳司丞尚寳清嚴地居右廣往往唾手上卿先生侮僚任子如嬰兒■〈亻寮〉寖不懌遂乃欲甘心矣已未充殿試受巻官已奉節冊臨德藩德藩鄉郡地州邑令長為負轥矢御<num value="5">五</num>封軺如臨卬先生略不為意撫中丞<num value="10000">萬</num>安朱公直指襄陽劉公俱以氣調脩平生驩先生平揖而睨之餘客莫得前使事告竣陞本司少卿<num value="59">壬戌</num>再充殿試受巻官是年屬弟茂才同芳迓母劉安人就養京邸傾槖為弟費獲需次趙府審理副母氏悦之故事繡衣握方寸印出行部部使率赴尚寳授受以為常使者劉宋入先生趨受印劉宋目從行黑衣先生曰印不足受尚寳不足交酬耶而目黑衣為<num value="2">二</num>使者大銜之會歲大計因嗾諸螫者左其籍得<placeName>亳州</placeName>同知先生自負遷謫人<num value="1">一</num>意斷擊無少避回又州孫守即墨産用并里故荘先生以<placeName>亳州</placeName>屬之先生為立程課督其援上居閒者若輩滋不自安遂風校官劉某羅他事擠先生復私淮安劉通判與謀通判即恚先生以州同据其上座者也先生未幾擢丞寧國見謝眺青山而樂之聞鵲鎮鐘聲而泠泠然善也至持潔令不詭隨人視亳無異寧<num value="2000">二千</num>石以下憚之用前校官通判中傷坐臺抨竟囬籍先生適在壯年毛氂無戚容曰天其以山林奉我而以渦水之微坐進我我奚為不豫哉且夫藏山之業什吾得其<num value="6">二三</num>而嗛<num value="42">六七</num>豈吾税駕日乎吾其涖盟于鄉悉索鄄師以與中原合吾而足自老矣歸之又<measure quantity="2" unit="years">
<num value="2">二</num>年</measure>劉安人謝桮棬不以既艾減哀及禫撫中丞姜公薦于朝寢不報先生邑而搆清平閣蓬玄洞野而營會丘臺拾翠軒草屩籜冠吟嘯其間未<measure quantity="1" unit="day">
<num value="1">一</num>日</measure>而廢酒未<measure quantity="1" unit="day">
<num value="1">一</num>日</measure>酒而廢詩書未<measure quantity="1" unit="day">
<num value="1">一</num>日</measure>詩書而廢管絃絲竹也先生生産故饒復善計然白圭之策室計錢帛谷量牛馬靡不中訾乃者囷與親交粟笥與親交衣囊與親交財緩急與親交衾襚為德於生者倪文學朱節卿趙纍人范貢士若而人為德于死者蘇<term>尚書</term>龔觀察邢宗義侯繼宋若而人為德于家者叔<num value="4">四</num>老從弟靈寳仲升輩猶子如杜輩從孫炳輩若而人為德于僦者余秀仁周正照楊仁輩若而人肺腑而友朱學博周太守蘇鴻臚蘇孝亷蘇右史藝文而友李于鱗王元美殷正甫宗子相徐子與謝茂秦黎惟敬歐禎伯張助甫王師古魏懋忠傅伯俊董元仲宋登春吾師束阿不佞侗相吏而友兩御史大夫南充王公黄安耿公兩大司馬銅梁張公登州陳公<num value="1">一</num>督府重慶蹇公于喁鼓吹視柳宗元所稱先友不啻過焉先生家蓄聲伎倍蠻素園勝履道文櫃副名山諳曉琵琶理類琵琶行其對蘇<num value="8">八</num>右史談此<num value="4">四</num>鵾雞大俠雅音夫沈沈而牛鳴窖中者宮也野雉登木者角也餘可推言江東查<num value="80">八十</num>聞而伏之晚以目眚盡遣侍妾曰吾駱無可賣伎省可驅耳先生者抑白公樂天之儔與其自署達生不虚矣先生所著東岱山房稿<num value="30">三十</num>巻已行世外為大學古本<num value="4">四</num>書解毛詩考正春秋辨疑漢注疏臆老子本意解隂符經心經解<num value="5">五</num>嶽志畧拾翠軒襍纂<num value="13">十三</num>省歌謡本朝安壌新編古交編闡微錄明詩纂醫家須知壺天玉鏡蓬玄襍錄凡<num value="500000">五十萬</num>言藏于家 狀曰元美之序先生詩也謂似宋延清似王摩詰似劉<placeName>隨州</placeName>至樂府則謂于鱗似合似離先生以離為合若小有軒輊云者夫樂府不必言言歌行言律言絶則有唐<num value="3">三</num>子未必遽操前矛于鱗未必盡歸左袒矣要以于鱗才致横軼孤髙響絶發脣■〈扌剽〉耳駭目洞心矣徐而求之聲實衡而肉好倍繭絲温而■〈麥孚〉麥飽則先生寧甘左辟于于鱗也先生<num value="18">辛巳</num>向予言余為詩成于鱗始學詩余見于鱗于元美元美悦元美稱<num value="5">五</num>子而余見汰余歸獨往獨來而<num value="5">五</num>子疏試取余言與<num value="5">五</num>子較同乎異乎是宜弗相急而寢相遐也余時不敢答今<measure quantity="15" unit="years">
<num value="15">十五</num>年</measure>獲執役于先生豈復能為曹好語用先生指狀先生耳大抵先濮之音淫而先生易之以雅于鱗之言法而先生濟之以通隆<num value="10000">萬</num>之趨史而先生主之以騷于鱗起白雪而先生倡清平厯濮互上下兩君相頡頏其取舍未始不相同也先生裔孫鴻臚君以治命命不佞侗狀將詣宗伯師匄銘焉夫弟子為先生屬草則可糠粃而為珠玉導則不可<pc>（</pc>
<num value="4">四</num>庫全書·集部·總集類·明文海卷<num value="438">四百三十八</num>
<pc>）</pc>
</p>
</div>
<div>
<p>送李伯承之新喻令序　　<pc>（</pc>明<pc>）</pc>王世貞 撰</p>
</div>
<div>
<p>
<pc>（</pc>
<num value="4">四</num>庫全書·集部·別集類·弇州<num value="4">四</num>部稿卷<num value="55">五十五</num>
<pc>）</pc>
</p>
</div>
<div>
<p>予舉進士京師則聞同年中有李子者名能詩李子之為詩劌刻性致究極幻變擔材博而命玄旨即世所稱誦名家若不足李子觀也人或才之者曰李子當被掄薦侍禁近假清燕鳴我國家之盛不則亦列曹署已而李子外補得江西之新喻令人尤為惜之至且疑曰夫新喻難李子哉大要詩人之累多髙曠少實好恠奇而不更事天下所必無而不可信者彼以為必有而至其所自得以為斷然而必可行者乃不可施之于舉歩今夫都市聼决之所耳聆訟目閱牘而手疏記其去丘壑何逺也眊眊焉朝發攄其心情夕哦諷其得失而程改之狥吾所好而他不易其去吏道何疎也夫新喻難李子哉子應曰否否子且未識詩詎識李子夫世所尊之若神明用之若菽帛而不可少者<num value="300">三百</num>篇已爾<num value="300">三百</num>篇詩之大宗也蓋豳風<measure quantity="7" unit="months">
<num value="7">七</num>月</measure>之章其著于民事何切也今夫變至于日月星辰化至于昆蟲草木摭取驗焉以厚勸民而上下之相愛父子夫婦之相保祭祀之以時燕饗之以度食力助弱之不軋而衆知治之道矣是故豳風詩也周公詩人也李子之所為詩其自為詩而已乎李子之詩而已也不足以重李子李子而深于詩也新喻其能難之或曰李子不難新喻将無大易新喻乎哉予應曰否否夫予也嘗竊跡李子之治詩矣淫思殫精研析毫茫之際而後發即不惬數易不止也茲意也可以與于政哉其不以易心眡詩也其不以易心眡政明矣李子故不當任爾于是衆知新喻無病李子李子詩無病新喻予将處李子難易之間而進之曰新喻明臨江郡地按志君子善居室尚禮而崇德小人勤耕稼而徇分蓋猶有豳民之風焉今去志所剏迨<measure quantity="100" unit="years">
<num value="100">千百</num>年</measure>齒蕃以豐得無有漓朴滋奸蘖牙其間者乎本周公勸勵之微意而加鼓舞焉略去操切鈎距探反原厚漸以禮樂渠渠哉新喻豳也則又進之曰李子毋疑于詩将使李子政成而詩欝山川之靈致采民物之麗衍標茲方之藝文太師采之庶幾嗣儷<measure quantity="7" unit="months">
<num value="7">七</num>月</measure>哉於是李子行予序以别</p>
</div>
<div>
<p>送孫元之明府之新淦序　　<pc>（</pc>明<pc>）</pc>王世貞 撰</p>
</div>
<div>
<p>
<pc>（</pc>
<num value="4">四</num>庫全書·集部·別集類·弇州<num value="4">四</num>部稿卷<num value="56">五十六</num>
<pc>）</pc>
</p>
</div>
<div>
<p>始予友濮陽李伯承也伯承能詩慷慨重然諾任赤洞見亡隱乍接之或類若亢使氣者乆而後上下其論沉深當於理可信也伯承既以吏部選人次授新喻令行而受予所為令者予素以自愧以不能當伯承即有所稱說烏能資伯承哉伯承為新喻之<measure quantity="3" unit="years">
<num value="3">三</num>年</measure>而予僅得友華亭孫君也孫君治詩其所稱業稍異伯承即乍接之而温共委蛇斤斤亡不折行願親而乆而上下其論亦沉深當於理亡異也孫君次復當得令乃令新淦其邑居並臨江支屬出而朝臨江守及臺臬為鴈行差池車騎肩袵退而考吏牘案土風所施設類同當甚得也嗚呼奇哉予椎鈍少他能状幸得交<num value="2">二</num>君<num value="2">二</num>君幸得令而壤封接蓋若予往矣日伯承有所不合而衆毁之盛曰新喻令令而詩乎已哉吏晨環令案問<num value="1">一</num>言冀獲當而去而令愀然斥下之亡為敗吾思其毁伯承此耳亟言之而予不信蓋伯承行予賦豳風云其指略曰豳風詩也周公詩人也究物曲徧昆蟲草木析民隱則起止服食祭祀燕饗食力助弱咸周愛而曲豫之而何以詩厲政者伯承深於詩爾耶未幾臺使首推揚伯承行能跡卓異冝别旌而毁者亦改前大譽令得民稱矣烏乎自秦興剏罷經生業刼天下以吏為師漢雖稍蠲復之而其道終泮不合今號能精刻名法家及所急錢榖兵甲吏人鼓頬詆譏治天下何用腐儒為也此皆非真於法家錢榖兵甲語者齊人轅固生河間韓嬰之流治詩大氐守其師言膚末耳然能信之亢太后刺圈彘不撓為正語非平津侯而傅清河常山各蹇蹇多善聲偽太子詣闕時衆羣顧愕眙何敢先發而雋不疑奮然叱縛之其所引經非能當於指而朝省見亡不披靡下至其後雖趙京兆之吏治獨屈指不疑以為此習朝廷事已曷如也而况孫君明<num value="4">四</num>詩體於其温柔敦厚者耶向予謂伯承即令不稱然不以易其詩也果不稱令意其為詩亡深得也今孫君行而之新喻而不治則可行而之新喻而道途闢橋梁飭獄亡厲男安耜女安織口新喻令功德不置又何疑哉為我謝伯承亡負友信矣更<num value="3">三</num>載而謝新淦令之亡負也</p>
</div>
<div>
<p>祭李伯承尚寳文　　<pc>（</pc>明<pc>）</pc>王世貞 撰</p>
</div>
<div>
<p>
<pc>（</pc>
<num value="4">四</num>庫全書·集部·別集類·弇州<num value="4">四</num>部稿續稿卷<num value="155">一百五十五</num>
<pc>）</pc>
</p>
</div>
<div>
<p>嗚呼齊魯文學葢出天性公登上第肄棘寺政其於歌詩業已彪炳余齒最劣托載末乗公不余少有倡必應余樸汝削汝裝余鏡睥睨<num value="1">一</num>世揚扢<num value="1000">千</num>春天寔妬之公出邑臣余既失公而得于鱗謝生厠焉皆公邑人吳駢宗徐楚僅國倫表東海風祓京洛塵下猶大厯上則先秦公稍晩收為司農屬與<num value="20">四五</num>子杯酒徵逐調不必諧當心則伏栢梁徵和平津館榖遂叅法從尚帝璽瑴余與于鱗或使或牧岱宗<num value="1">一</num>角太湖<num value="1">一</num>曲公倦長沙霜風凄其歸歌濮上春雪霏微戞玉敲金少女色絲于鱗不弔誰當鷄尸大國之賦公其任之亦有句踐倔強江淮川途阻修鱗羽沈飛<num value="30">三十</num>餘載曠然音徽間有酒客過履道里謂公儼如香山居士其貌逾壯而辭甚綺<num value="4">四</num>部之傍治圃稱此木藥緋桃文瓜縹李蠻肢素口珠緑綃紫令色璀目韶音媚耳名位小遜齒則與埓遺編<num value="100">百</num>帙等膾羣舌造物所靳佛界亦缺伯道之哀今古同轍俯仰塵代渺身轉子絮釀臛肉以伸遥訣余衷聊冩敢必公餟嗚呼哀哉</p>
</div>
</div>
</body>
</text>
</TEI>
