<?xml version="1.0" encoding="UTF-8" ?>
<TEI xmlns="http://www.tei-c.org/ns/1.0">
<teiHeader>
<fileDesc>
<titleStmt>
<title xml:lang="zh">資治通鑑</title>
<title xml:lang="en">Comprehensive Mirror to Aid in Government</title>
<author>
<name>
<choice>
<sic>司馬光</sic>
</choice>
</name>
</author>
</titleStmt>

<publicationStmt>
<p>This document is published under a CC Attribution-Share Alike License</p>
</publicationStmt>

<sourceDesc>
<p>XXX</p>
</sourceDesc>
</fileDesc>
</teiHeader>

<text>
<body>

<div>
<p>
<time>黃初</time>
<time>元年</time>
<time>春</time>
<time>正月</time>
，
<persName>武王</persName>
至
<placeName>洛陽</placeName>
；
<time>庚子</time>
，薨。
<persName>王</persName>
<lg>
<l>知人善察，</l>
<l>難眩以偽。</l>
<l>識拔奇才，</l>
<l>不拘微賤，</l>
<l>隨能任使，</l>
<l>皆獲其用。</l>
<l>與敵對陳，</l>
<l>意思安閒，</l>
</lg>
如不欲戰然；
及至決機乘勝，氣勢盈溢。
<lg>
<l>勳勞宜賞，</l>
<l>不吝千金；</l>
<l>無功望施，</l>
<l>分豪不與。</l>
<l>用法峻急，</l>
</lg>
有犯必戮，
或對之流涕，
然終無所赦。
雅性節儉，
不好華麗。
故能芟刈群雄，幾平海內。

<time>是時</time>
<persName>太子</persName>
在
<placeName>鄴</placeName>
，軍中騷動。群僚欲秘不發喪，
<term>諫議大夫</term>
<persName>賈逵</persName>
以為事不可秘，乃發喪。或言宜諸城守，悉用
<placeName>譙</placeName>
、
<placeName>沛</placeName>
人。
<placeName>魏郡</placeName>
<term>太守</term>
<placeName>廣陵</placeName>
<persName>徐宣</persName>
厲聲曰：「今者遠近一統，人懷效節，何必專任
<placeName>譙</placeName>
、
<placeName>沛</placeName>
以沮宿衛者之心！」乃止。
<placeName>青州</placeName>
兵擅擊鼓相引去，眾人以為宜禁止之，不從者討之。
<persName>賈逵</persName>
曰：「不可。」為作長檄，令所在給其稟食。
<placeName>鄢陵</placeName>
<term>侯</term>
<persName>彰</persName>
從長安來赴，問
<persName>逵</persName>
先王璽綬所在，
<persName>逵</persName>
正色曰：「國有儲副，先王璽綬非君侯所宜問也。」

</p>
</div>

<div>
<p>
凶問至
<placeName>鄴</placeName>
，
<persName>太子</persName>
號哭不已。
<term>中庶子</term>
<persName>司馬孚</persName>
諫曰：「君王晏駕，
<term>天下</term>
恃殿下為命。當
<lg>
<l>上為宗廟，</l>
<l>下為萬國，</l>
</lg>
奈何效匹夫孝也！」
<persName>太子</persName>
良久乃止，曰：「卿言是也。」
</p>
</div>

<div>
<p>
時群臣初聞
<persName>王</persName>
薨，相聚哭，無復行列。
<persName>孚</persName>
厲聲於朝曰：「今君王違世，天下震動，當早拜嗣君，以鎮萬國，而但哭邪！」乃罷群臣，備禁衛，治喪事。
<persName>孚</persName>
，
<persName>懿</persName>
之弟也。
</p>
</div>

<div>
<p>
群臣以為
<persName>太子</persName>
即位，當須詔命。
<term>尚書</term>
<persName>陳矯</persName>
曰：「
<persName>王</persName>
薨於外，
<term>天下</term>
惶懼。
<persName>太子</persName>
宜割哀即位，以系遠近之望。且又愛子在側，彼此生變，則社稷危也。」即具官備禮，
<time>一日</time>
皆辦。
<time>明旦</time>
，以
<persName>王后</persName>
令，策
<persName>太子</persName>
即王位，大赦。
</p>
</div>

<div>
<p>
<persName>漢帝</persName>
尋遣
<term>御史大夫</term>
<persName>華歆</persName>
奉策詔，授
<persName>太子</persName>
丞相印、綬，魏王璽、綬，領
<placeName>冀州</placeName>
<term>牧</term>
。於是尊
<persName>王后</persName>
曰
<term>王太后</term>
。
</p>
</div>

<div>
<p>
<term>改元</term>
<term>延康</term>
。
</p>
</div>

<div>
<p>
<time>二月</time>
，
<time>丁未朔</time>
，日有食之。
</p>
</div>

<div>
<p>
<time>壬戌</time>
，以
<term>太中大夫</term>
<persName>賈詡</persName>
為
<term>太尉</term>
，
<term>御史大夫</term>
<persName>華歆</persName>
為
<term>相國</term>
，
<term>大理</term>
<persName>王朗</persName>
為
<term>御史大夫</term>
。
</p>
</div>

<div>
<p>
<time>丁卯</time>
，葬
<persName>武王</persName>
於
<placeName>高陵</placeName>
。
</p>
</div>

<div>
<p>
王弟鄢陵侯彰等皆就國。臨菑臨國謁者灌均，希指奏：「臨菑侯植醉酒悖慢，劫脅使者。」王貶植為安鄉侯，誅右刺奸掾沛國丁儀及弟黃門侍郎廙並其男口，皆植之黨也。

魚豢論曰：諺言：「貧不學儉，卑不學恭。」非人性分殊也，勢使然耳。假令太祖防遏植等在於疇昔，此賢之心，何緣有窺望乎！彰之挾恨，尚無所至；至於植者，豈能興難！乃令楊修以倚注遇害，丁儀以希意族滅，哀夫！
</p>
</div>

<div>
<p>
初置散騎常侍、侍郎各四人。其宦人為官者不得過諸署令。為金策，藏之石室。時當選侍中、常侍，王左右舊人諷主者，便欲就用，不調餘人。司馬孚曰：「今嗣王新立，當進用海內英賢，如何欲因際會，自相薦舉邪！官失其任，得者亦不足貴也。」遂他選。
</p>
</div>

<div>
<p>
尚書陳群，以天朝選用不盡人才，乃立九品官人之法；州郡皆置中正以定其選，擇州郡之賢有識鑒者為之，區別人物，第其高下。
</p>
</div>

<div>
<p>
夏，五月，戊寅，漢帝追尊王祖太尉曰太王，夫人丁氏曰太王后。
</p>
</div>

<div>
<p>
王以安定太守鄒岐為涼州刺史，西平麴演結旁郡作亂以拒岐。張掖張進執太守杜通，酒泉黃華不受太守辛機，皆自稱太守以應演。武威三種胡復叛。武威太守毋丘興告急於金城太守、護羌校尉扶風蘇則，則將救之，郡人皆以為賊勢方盛，宜須大軍。時將軍郝昭、魏平先屯金城，受詔不得西度。則乃見郡中大吏及昭等謀曰：「今賊雖盛，然皆新合，或有脅從，未必同心。因釁擊之，善惡必離，離而歸我，我增而彼損矣。既獲益眾之實，且有倍氣之勢，率以進討，破之必矣。若待大軍，曠日彌久，善人無歸，必合於惡，善惡就合，勢難卒離。雖有詔命，違而合權，專之可也。」昭等從之，乃發兵救武威，降其三種胡，與毋丘興擊張進於張掖。麴演聞之，將步騎三千迎則，辭來助軍，實欲為變，則誘而斬之，出以徇軍，其黨皆散走。則遂與諸軍圍張掖，破之，斬進。黃華懼，乞降，河西平。
</p>

<p>
初，敦煌太守馬艾卒官，郡人推功曹張恭行長史事；恭遣其子就詣朝廷請太守。會黃華、張進叛，欲與敦煌並勢，執就，劫以白刃。就終不回，私與恭疏曰：「大人率厲敦煌，忠義顯然，豈以就在困厄之中而替之哉！令大軍垂至，但當促兵以掎之耳。願不以下流之愛，使就有恨於黃壤也。」恭即引兵攻酒泉，別遣鐵騎二百及官屬，緣酒泉北塞，東迎太守尹奉。黃華欲救張進，而西顧恭兵，恐擊其後，故不得往而降。就卒平安，奉得之郡，詔賜恭爵關內侯。
</p>
</div>

<div>
<p>
六月，庚午，王引軍南巡。
</p>
</div>

<div>
<p>
秋，七月，孫權遣使奉獻。
</p>
</div>

<div>
<p>
蜀將軍孟達屯上庸，與副軍中郎將劉封不協；封侵陵之，達率部曲四千餘家來降。達有容止才觀，王甚器愛之，引與同輦，以達為散騎常侍、建武將軍，封平陽亭侯。合房陵、上庸、西城三郡為新城，以達領新城太守，委以西南之任。行軍長史劉曄曰：「達有苟得之心，而恃才好術，必不能感恩懷義。新城與孫、劉接連，若有變態，為國生患。」王不聽。遣征南將軍夏侯尚、右將軍徐晃與達共襲劉封。上庸太守申耽叛封來降，封破，走還成都。
</p>

<p>
初，封本羅侯寇氏之子，漢中王初至荊州，以未有繼嗣，養之為子。諸葛亮慮封剛猛，易世之後，終難制御，勸漢中王因此際除之；遂賜封死。
</p>
</div>

<div>
<p>
武都氐王楊僕率種人內附。
</p>
</div>

<div>
<p>
甲午，王次於譙，大饗六軍及譙父老於邑東，設伎樂百戲，吏民上壽，日夕而罷。
</p>

<p>
孫盛曰：三年之喪，自天子達於庶人。故雖三季之末，七雄之敝，猶未有廢衰斬於旬朔之間，釋麻杖於反哭之日者也。逮於漢文，變易古制，人道之紀，一旦而廢，固已道薄於當年，風頹於百代矣。魏王既追漢制，替其大禮，處莫重之哀而設饗宴之樂，居貽厥之始而墮王化之基，及至受禪，顯納二女，是以知王齡之不遐，卜世之期促也。
</p>
</div>

<div>
<p>
王以丞相祭酒賈逵為豫州刺史。是時天下初定，刺史多不能攝郡。逵曰：「州本以六條詔書察二千石以下，故其狀皆言嚴能鷹揚，有督察之才，不言安靜寬仁，有愷悌之德也。今長吏慢法，盜賊公行，州知而不糾，天下復何取正乎！」其二千石以下，阿縱不如法者，皆舉奏免之。外修軍旅，內治民事，興陂田，通運渠，吏民稱之。王曰：「逵真刺史矣。」佈告天下，當以豫州為法；賜逵爵關內侯。
</p>
</div>

<div>
<p>
左中郎將李伏、太史丞許芝表言：「魏當代漢，見於圖緯，其事眾甚。」群臣因上表勸王順天人之望，王不許。
</p>

<p>
冬，十月，乙卯，漢帝告祠高廟，使行御史大夫張音持節奉璽綬詔冊，禪位於魏。王三上書辭讓，乃為壇於繁陽，辛未，升壇受璽綬，即皇帝位，燎祭天地、岳瀆，改元，大赦。
</p>

<p>
十一月，癸酉，奉漢帝為山陽公，行漢正朔，用天子禮樂；封公四子為列侯。追尊太王曰太皇帝；武王曰武皇帝，廟號太祖；尊王太后曰皇太后。以漢諸侯王為崇德侯，列侯為關中侯。群臣封爵、增位各有差。改相國為司徒，御史大夫為司空。山陽公奉二女以嬪於魏。
</p>

<p>
帝欲改正朔，侍中辛毗曰：「魏氏遵舜、禹之統，應天順民；至於湯、武，以戰伐定天下，乃改正朔。孔子曰：『行夏之時，』《左氏傳》曰：『夏數為得天正，』何必期於相反！」帝善而從之。時群臣並頌魏德，多抑損前朝；散騎常侍衛臻獨明禪授之義，稱揚漢美。帝數目臻曰：「天下之珍，當與山陽共之。」帝欲追封太后父、母，尚書陳群奏曰：「陛下以聖德應運受命，創業革制，當永為後式。案典籍之文，無婦人分土命爵之制。在禮典，婦因夫爵。秦違古法，漢氏因之，非先王之令典也。」帝曰：「此議是也，其勿施行。」仍著定製，藏之臺閣。
</p>
</div>

<div>
<p>
十二月，初營洛陽宮。戊午，帝如洛陽。
</p>
</div>

<div>
<p>
帝謂侍中蘇則曰：「前破酒泉、張掖，西域通使敦煌，獻徑寸大珠，可復求市益得不？」則對曰：「若陛下化洽中國，德流沙幕，即不求自至。求而得之，不足貴也。」帝嘿然。
</p>
</div>

<div>
<p>
帝召東中郎將蔣濟為散騎常侍。時有詔賜征南將軍夏侯尚曰：「卿腹心重將，特當任使，作威作福，殺人活人。」尚以示濟。濟至，帝問以所聞見，對曰：「未有他善，但見亡國之語耳。」帝忿然作色而問其故，濟具以答，因曰：「夫『作威作福』，《書》之明誡。天子無戲言，古人所慎，惟陛下察之！」帝即遣追取前詔。
</p>
</div>

<div>
<p>
帝欲徙冀州士卒家十萬戶實河南，時天旱，蝗，民饑，群司以為不可，而帝意甚盛。侍中辛毗與朝臣俱求見，帝知其欲諫，作色以待之，皆莫敢言。毗曰：「陛下欲徙士家，其計安出？」帝曰：「卿謂我徙之非邪？」毗曰：「誠以為非也。」帝曰：「吾不與卿議也。」毗曰：「陛下不以臣不肖，置之左右，廁之謀議之官，安能不與臣議邪！臣所言非私也，乃社稷之慮也，安得怒臣！」帝不答，起入內。毗隨而引其裾，帝遂奮衣不還，良久乃出，曰：「佐治，卿持我何太急邪！」毗曰：「今徙，既失民心，又無以食也，故臣不敢不力爭。」帝乃徙其半。帝嘗出射雉，顧群臣曰：「射雉樂哉！」毗對曰：「於陛下甚樂，於群下甚苦。」帝默然，後遂為之稀出。
</p>
</div>



</body>
</text>
</TEI>

