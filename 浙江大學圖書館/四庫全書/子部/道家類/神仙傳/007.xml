<?xml version="1.0" encoding="UTF-8" ?>
<TEI xmlns="http://www.tei-c.org/ns/1.0">
<teiHeader>
<fileDesc>
	<titleStmt>
		<title xml:lang="zh">神仙傳</title>
		<title xml:lang="en">Traditions of Divine Transcendents</title>
		<author>
			<name>
			<choice>
			<sic>葛洪</sic>
			</choice>
			</name>
		</author>
	</titleStmt>

	<publicationStmt>
		<p>This document is published under a CC Attribution-Share Alike License</p>
	</publicationStmt>

	<sourceDesc>
		<p>XXX</p>
	</sourceDesc>
</fileDesc>
</teiHeader>

<text>
<body>

<div type="chapter" n="7">

<div>
<p>
東郭延

東郭延，字公遊，山陽人也。少好道，聞李少君有道，求與相見，叩頭乞得執侍巾櫛灑掃之役，少君許之，見延小心良謹，可成，臨當去，密以五帝六甲左右靈飛之術、遊虛招真十二事授延，告之曰：“此亦要道也，密而行之，亦升天矣。”口訣畢而遣去。延遂還家，合服靈飛散，能夜書，在寢室中，身生光點，左右行六甲左右術，能占吉兇，天下當（敲右＋又）者，識與不識，皆逆知之。又役使鬼神，收攝虎豹，無所不為。在鄉裏四百歲不老。漢建安二十一年，一旦，有數十人乘虎豹之來迎之，鄰盡見之，乃與親故別而辭去，雲“詣昆侖臺”，臨去延以神丹方、五帝靈飛秘要傳尹先生。

靈壽光

靈壽光者，扶風人也。年七十時，得朱英丸方，合服之，轉更少，如年二十。時至建安元年，已二百二十歲矣。

劉京

劉京，字太玄，南陽人也，漢孝文皇帝侍郎也。後棄世從邯鄲張君學道，受餌朱英丸方，合服之，百三十歲，視之如三十許人。後師事蘇子訓，子訓授京五帝靈飛六甲十二事，神仙十洲真形諸秘要，京按訣行之，甚效，能役使鬼神，立起風雨，名致行廚，坐在立亡，而知吉兇期日。又能為人祭天益命，或得十年，到期皆（敲右＋又），其不信者，至期亦（敲右＋又）。周流名山五嶽，與王真俱行，悉遍也。

魏武帝時，故遊行諸弟子家。皇甫隆聞其有道，乃隨事之，以雲母九子丸及交接之道二方教隆，隆按合行服之，色理日少，發不白，齒不落，年三百余歲，不知能得度世不耳。魏黃初三年，京入衡山中去，遂不復見，京語皇甫隆曰：“治身之要，當朝朝服玉泉，使人丁壯有顏色，去三蟲而堅齒也。玉泉者，口中液也。朝來起早，漱液滿口，乃吞之，琢齒二七過，如此者三乃止，名曰煉精，使人長生也。夫交接之道至難，非上士不能行之，乘奔牛驚馬未足喻其險墜矣。卿性多滛，得無當用此自戒乎！”如京言，慮隆不得度世也。

嚴青

嚴青者，會稽人也。家貧，常在山中燒炭，忽遇仙人雲：“汝骨相合仙。”乃以一卷素書與之，令以凈器盛之，置高處，兼教青服石腦法。青遂以凈器盛書，置高處，便聞左右常有十數人侍之。每載炭出，此神便為引船，他人但見船自行。後斷谷入小霍山去。

帛和

帛和，字仲理。師董先生行炁斷谷術，又詣西城山師王君，君謂曰：“大道之訣，非可卒得，吾暫往瀛洲，汝於此石室中，可熟視石壁，久久當見文字，見則讀之，得道矣。”和乃視之，一年了無所見，二年視有文字，三年了然見太清中經、神丹方、三皇文、五嶽圖，和誦之，上口。王君回曰：“子得之矣。”乃作神丹，服半劑，延年無極，以半劑作黃金五十斤，救惠貧病也。

趙瞿

趙瞿者，上黨人也。病癩歷年，眾治之，不愈，垂死，或雲：“不及活流棄之。”後子孫轉相註易，其家乃賫糧將之送置山穴中。瞿在穴中自怨不幸，晝夜悲嘆涕泣。經月，有仙人經過穴，見而哀之，具問訊之，瞿知其異人，乃叩頭自陳乞哀。於是仙人以一囊藥賜之，教其服法。瞿服之，百許日，瘡都愈，顏色豐悅，肌膚玉澤。仙人又過視之，瞿謝受更生活之恩，乞丐其方。仙人告：“此是松脂耳，此山中更多此物，汝煉服之，可以長生不死。”瞿乃歸家，家人初謂之鬼也，甚驚愕。瞿遂長服松脂，身體轉輕，氣力百倍，登危越險，終日不極。年百七十歲，齒不墮，發不白。夜臥，忽見臺間有光大如鏡者，以問左右，皆雲不見，久而漸大，一室盡明，如晝日。又夜見面上有綵女二人，長二三寸，而體皆具，但為小耳，遊戲其口鼻之間，如是且一年，此女漸長大，出在其側。又常聞琴瑟之音，欣然獨笑。在人間三百許年，色如小童。乃入抱犢山去，必地仙也。

宮嵩

宮嵩者，大有文才，著道書二百余卷，服雲母，得地仙道。後入苧嶼山中仙去。

容成公

容成公，行玄素之道，延壽無極。

董仲君

董仲君者，臨淮人也。服炁煉形，二百余歲不老。曾被誣系獄，乃佯死，須臾蟲出，獄吏乃舁出之，忽失所在。

倩平吉

倩平吉者，沛人也。漢初入山得道，至光武時不老，後托形屍假，百余年卻還鄉裏也。

王仲都

王仲都者，漢中人也。漢元帝常以盛暑時暴之，繞以十余爐火而不熱，亦無汗。凝冬之月，令仲都單衣，無寒色，身上氣蒸如炊。後不知所在。

程偉妻

漢黃門郎程偉，好黃白術。娶妻得知方家女。程常從駕出而無時衣，甚憂，妻曰：“請致兩叚縑。”縑即無故而至前。偉按枕中鴻寶作金不成，妻乃往視偉，偉方扇炭燒筩，筩中有水銀，妻曰：“吾欲試相視一事。”乃出其囊中藥少許投之，食頃發之，已成銀。偉大驚曰：“道在汝處，而不早告我，何也？”妻曰：“得之須由命者。”於是偉日夜說誘之，賣田宅以供美食衣服，猶不肯告偉，偉乃與伴謀撾笞杖之，妻輒知之，告偉言：“道必當傳其人，得其人得路相遇，輒教之。如非其人，口是而心非，雖寸斷而支解，而道猶不出也。”偉逼之不止，妻乃發狂，裸而走，以泥自塗，遂卒。

薊子訓

薊達，字子訓，齊國臨淄人，李少君之邑人也。少仕州郡，舉孝廉，除郎中，又從軍拜駙馬都尉。晚悟治世俗綜理官無益於年命也，乃從少君學治病作醫法，漸久，見少君有不死之道，遂以弟子之禮事少君而師焉。少君亦以子訓用心專，知可成就，漸漸告之以道家事，因教令胎息胎食住年止白之法，行之二百余年，顏色不老。

在鄉裏與人信讓從事，性好清凈，常閑居讀《易》，時作小小文疏，皆有意義。少君晚又授子訓無常子大幻化之術，按事施行，皆效。曾見比舍家抱一兒，從求抱之，失手而隨地，即死，其家素尊敬之，不敢有悲哀之色而埋之，謂此兒命應不成人，行已積日，轉不能復，思之，子訓因還外抱兒還家，家人恐是鬼，乞不復用，子訓曰：“但取，無苦，故是汝兒也。”兒識其母，喜笑欲往母，乃取之，意猶不了，子訓既去，夫婦共往掘視所埋死兒窆器中，有泥兒長六寸許耳，此兒遂長大。又諸老人發必白者，子訓但與之對坐共語，宿昔之間，則明旦皆發黑矣，亦無所施為，為黑可期一年二百日也；亦復有不使人發黑者，蓋神幻之大變者也。

京師貴人聞之，莫不虛心欲見子訓，而無緣致之。子訓比居有年少為太學生，於是諸貴人共呼語之：“卿所以勤苦讀書者，欲以課試規富貴耳。但為吾一致薊子訓來，能使卿不勞而達。”書生許諾，乃歸，就事子訓，朝夕灑掃，立侍左右，如此且二百日，子訓語書生曰：“卿非學道者，何能如此？”書生曰：“忝鄉裏末流，長幼之道自當爾。”子訓曰：“何以不道實而作虛飾邪？吾以具知卿意，諸貴人欲得見我，我亦何惜一行之勞而不使卿得榮位乎？便可還語諸人，吾某月某日當往。”書生甚喜，到京師，具向諸貴人說此意。到期日，子訓未行，書生父母憂之，往視子訓，子訓曰：“恐我不行也，不使卿兒失信，當發以食時去所居。”書生父母相謂曰：“薊先生雖不如期至，要是往也，定後日。”書生歸，推計之，子訓以其日中時到京師，是不能半日行千余裏。既至，書生往見之子訓，子訓問書生曰：“誰欲見我者？”書生曰：“欲見先生者甚多，不敢枉屈，但乞知先生所止，自當來也。”子訓曰：“不須使來，吾尚千余裏來寧，復與諸人計此邪？卿今日使人人盡語之，使各絕賓客，吾日中當往，臨時自當擇所先詣。”書生如其言語貴人，貴人各灑掃，到日中子訓往。凡二十三處，便有二十三子訓，各往一處，諸貴人各各喜，自謂子訓先詣之。定明日相參同，同時各有一子訓，其衣服顏色皆如一，而論說隨主人諮問，各各對答不同耳。主人竝為設酒食之具，以餉子訓，皆各家家盡禮飲食之。於是遠近大驚，諸貴人竝欲詣之。子訓謂書生曰：“諸人謂我當有重瞳八采，故欲見我，我亦無所道，我不復往便爾，去矣！”適出門，諸貴人冠蓋塞道，到門。書生言：適去東陌上乘青騾者是也。於是各各走馬逐之，望見其騾徐徐而行，各走馬逐之不及，如此行半日，而常相去一裏許，不可及也，乃各罷還。

子訓既少君鄉裏弟子，微密謹慎，思證道奧，隨時明匠，將足甄綜眾妙矣。
</p>
</div>

</div> <!-- Chapter -->

</body>
</text>
</TEI>
