<?xml version="1.0" encoding="UTF-8" ?>
<TEI xmlns="http://www.tei-c.org/ns/1.0">
<teiHeader>
<fileDesc>
	<titleStmt>
		<title xml:lang="zh">神仙傳</title>
		<title xml:lang="en">Traditions of Divine Transcendents</title>
		<author>
			<name>
			<choice>
			<sic>葛洪</sic>
			</choice>
			</name>
		</author>
	</titleStmt>

	<publicationStmt>
		<p>This document is published under a CC Attribution-Share Alike License</p>
	</publicationStmt>

	<sourceDesc>
		<p>XXX</p>
	</sourceDesc>
</fileDesc>
</teiHeader>

<text>
<body>

<div type="chapter" n="5">

<div>
<p>
馬鳴生

馬鳴生者，齊國臨淄人也，本性和，字君賢。少為縣吏，因逐捕而為賊所傷，當時暫死，得道士神藥救之，遂活，便棄職隨師。初但欲求受治瘡病耳，知其有長生之道，遂久事之，隨師負笈。西之女幾山，北到玄丘山，南湊瀘江，周遊天下，勤苦備嘗。乃受太清神丹經三卷，歸，入山合藥，服之，不樂升天，但服半劑，為地仙矣。常居所在不過三年，輒便易處，人或不知其是仙人也。架屋舍，畜仆從，乘車馬，與俗人無異。如此展轉遊九州五百余年，人多識之，怪其不老。後乃修大丹，白日升天而去也。

陰長生

陰長生者，新野人也。漢陰皇後之屬，少生富貴之門，而不好榮位，專務道術。聞有馬鳴生得度世之道，乃尋求，遂與相見，執奴仆之役，親運履之勞。鳴生不教其度世之道，但日夕與之高談當世之事、治生佃農之業，如此二十余年，長生不懈怠。同時共事鳴生者十二人，皆悉歸去，獨有長生不去，敬禮彌肅。鳴生乃告之曰：“子真是能得道者。”乃將長生入青城山中，煮黃土而為金以示之，立壇四面，以太清神丹經受之，乃別去。長生歸，合丹但服其半，即不升天，乃大作黃金數十萬斤，布施天下窮乏，不問識與不識者。周行天下，與妻子相隨，舉門而皆不老。後於平都山白日升天，臨去時，著書九篇，雲：“上古得仙者多矣，不可盡論，但漢興以來，得仙者四十五人，連余為六矣。二十人屍解，余者白日升天焉。”

抱樸子曰：“洪聞諺書有之曰：‘子不夜行，不知道上有夜行人，故不得仙者。亦安知天下山林間有學道得仙者耶？’陰君已服神丹，雖未升天，然以類聚，同聲相應，便自與仙人相尋索聞見，故知此近世諸仙人之數爾，而民俗謂為不然，以己所不聞，則謂無有，不亦悲哉！夫草澤間士，以隱逸得誌，以經籍自娛，不耀文彩，不揚聲名，不循求進，不營聞達，尤不識之，豈況仙人。亦何急急，令聞達朝闕之徒，知其所雲為哉？陰君自序雲：維漢延光元年，新野山北，予受和君神丹要訣，道成去世，副之名山，如有得者，列為真人，行乎去來，何為俗間。不死之道，要在神丹，行氣導引，俯仰屈伸，服食草木，可得少延。不求未度，以至天仙，予欲聞道，此是要言，積學所致，無為為神，上士聞之，勉力加勤，下士大笑，以為不然，能知神丹，久視長存。於是陰君裂黃素寫丹經一通，封以文石之函，著嵩山；一通黃櫃簡，漆書之，封以青玉之函，置大華山；一通黃金之簡，刻而書之，封以白銀之函，著蜀經山；一通白縑，書之，合為一卷，付弟子，使世世當有所傳付。又著書三篇，以示將來，其一曰：‘唯余之先，佐命唐虞，爰逮漢世，紫艾重紆，余獨好道，而為匹夫，高尚素誌，不事王侯，貪生得生，亦又何求，超跡蒼霄，乘虛駕浮，青腰承翼，與我為仇，入火不灼，蹈水不濡，逍遙太極，何慮何憂，遨戲仙都，顧湣群愚，年命之逝，如彼川流，奄忽未幾，泥土為儔，奔馳索死，不肯暫休。’其二曰：‘余之聖師，體道如貞，升降變化，松喬為鄰，惟余同學，十有二人，寒苦求道，歷二十春，中多怠慢，誌行不勤，痛乎諸子，命也自天，天不妄授，道必歸賢，身授幽壤，何時可還，嗟爾將來，勤加精研，勿為俗流，富貴所牽，神道一成，升彼九天，壽同三光，何但億年。’其三曰：‘惟余垂發，少好道德，棄家隨師，東西南北，委於五濁，避世自匿，二十余年，名山之側，寒不遑衣，饑不暇食，思不敢歸，老不敢息，奉事聖師，承顏悅色，面垢足胝，乃見哀識，遂授要訣，恩深不測，妻子延年，鹹享無極，黃金已成，貨財十億，役使鬼神，玉女侍側，余得度世，神丹之力。’陰君留人間一百七十年，色如童子，白日升天也。”

茅君

茅君者，名盈字叔申，鹹陽人也。高祖父濛，字初成，學道於華山，丹成，乘赤龍而升天，即秦始皇時也，有童謠曰：“神仙得者茅初成，駕龍上天升太清，時下玄洲戲赤城，繼世而往在我盈，帝若學之臘嘉平。”其事載史紀詳矣。秦始王方求神仙長生之道，聞謠言，以為己姓符合謠讖，當得升天，遂詔改臘為嘉平，節以應之，望祀蓬萊，使徐福將童男童女，入海求神仙之藥。

茅君十八歲入恒山學道，積二十年，道成而歸，父母尚存，見之怒曰：“為子不孝，不親供養而尋逐妖妄，流走四方。”舉杖欲擊之。君跪謝曰：“某受天命，應當得道，事不兩濟，違遠供養，雖無旦夕之益，而使父母壽老，家門平安。某道已成，不可鞭辱，恐非小故。”父怒不已，操杖擊之，杖即摧折而成數十段，皆飛揚如弓激矢，中壁穿柱，壁柱俱陷。父驚，即止。君曰：“向所啟者，實慮如斯，邂逅中人，即有傷損。”父曰：“汝言得道，能起死人否？”君曰：“死人罪重惡積，不可復生者，即不可起也；若橫受短折者，即可令起也。”父因問鄉裏死者若幹人，誰當可起之，君乃遂召社公問之，父聞中庭有人應對，不之見也。問社公：“此村中諸已死者，誰可起之？”眾人皆聞社公對曰：“某甲可起。”君乃曰：“促約來所關由，使發遣之事須了，可掘。”於是日入之後，社公來曰：“事已決了，便可發出。”於是君語死者家人，掘之，發棺，出死人，死人開目動搖，但未能語，舉而出之，三日後能坐，言語了了。如此發數十人，皆復生，活十歲方復死爾。

時君之弟名固字季偉，次弟名衷字思和，仕漢位至二千石，將之官，鄉裏親友會送者數百人，親屬榮晏時，茅君亦在座，乃曰：“吾雖不作二千石，亦當有神靈之職，克三月十八日之官，頗能見送乎？”在座中眾賓皆相然曰：“此君得道當出，眾皆復來送也。”君曰：“若見顧者，誠荷君之厚意也，但空來，勿有損費，吾當自有供給。”至期日，君門前數頃之地忽自平治，無復寸草，忽見有青縑帳幄，下敷數重白氈，容數千人，遠近皆神異之。翕然相語，來者塞道，數倍於前送弟之時也。賓客既集，君言笑延接，一如常禮。不見指使之人，但見金盤玉杯，自到人前，奇殽異果，不可名字，美酒珍饌，賓客皆不能識也。妓樂絲竹，聲動天地，隨食隨益，人人醉飽。明日迎官來至，文官則朱衣紫帶，數百人，武官則甲兵旌旗，器仗耀日，千余人。茅君乃與父母宗親辭別，乃登羽蓋車而去，麾幢幡葢，旌節旄鉞，如帝王也，驂駕龍虎麒麟白鶴獅子，奇獸異禽，不可名識，飛鳥數萬，翔覆其上，流雲彩霞，霏霏統其左右。去家十余裏，忽然不見，觀者莫不嘆息。

君遂徑之江南，治於句曲山。山有洞室，神仙所居，君治之焉。山下之人，為立廟而奉事之。君嘗在帳中與人言語，其出入或導引人馬，或化為白鵠。人有疾病祈之者，煮雞子十枚以內帳中，須臾一一擲還，雞子如舊，歸家剖而視之，內無黃者，病人當愈，中有土者，不愈。以此為候焉，雞子本無開處也。廟中常有天樂異香奇雲瑞氣，君或來時，音樂導從，子天而下，或終日乃去。遠近居人，賴君之德，無水旱疾癘，螟蝗之災，無剌草毒木及虎狼之厲。時人因呼此山為茅山焉。

後二弟年衰，各七八十歲，棄官委家，過江尋兄，君使服四扇散，卻老還嬰，於山下洞中修煉四十余年，亦得成真。太上老君命五帝使者持節，以白玉版黃金刻書，加九錫之命，拜君為太元真人東嶽上卿司命真君，主吳越生死之藉，方卻升天，或治下於潛山。又使使者以紫素策文，拜固為定錄君，衷為保命君，皆例上真，故號三茅君焉。其九錫文紫素策文多不具載，自有別傳其後。每十二月二日、三月十八日，三君各乘一白鶴，集於峰頂也。

張道陵

天師張道陵，字輔漢，沛國豐縣人也。本太學書生，博采五經。晚乃嘆曰：“此無益於年命。”遂學長生之道，得黃帝九鼎丹經，修煉於繁陽山，丹成服之，能坐在立亡，漸漸復少。後於萬山石室中，得隱書秘文及制命山嶽眾神之術，行之有驗。

初天師值中國紛亂，在位者多危，退耕於余杭。又漢政陵遲，賦斂無度，難以自安，雖聚徒教授，而文道雕喪，不足以拯危佐世。陵年五十方退身修道，十年之間已成道矣。聞蜀民樸素可教化，且多石山，乃將弟子入蜀，於鶴鳴山隱居。既遇老君，遂於隱居之所備藥物，依法修煉，三年丹成，未敢服餌。謂弟子曰：“神丹已成，若服之，當沖天為真人，然未有大功於世，須為國家除害興利，以濟民庶，然後服丹即輕舉，臣事三境，庶無愧焉。”老君尋遣清和玉女，教以吐納清和之法，修行千日，能內見五藏，外集外神，乃行三步九跡，交乾履鬥，隨罡所指，以攝精邪，戰六天魔鬼，奪二十四治，改為福庭，名之化宇，降其帥為陰官。先時蜀中魔鬼數萬，白晝為市，擅行疫癘，生民久罹其害，自六天大魔推伏之後，陵斥其鬼眾，散處西北不毛之地，與之為誓曰：“人主於晝，鬼行於夜，陰陽分別，各有司存，違者正一有法，必加誅戮。”於是幽冥異域，人鬼殊途。今西蜀青城山，有鬼市並天師誓鬼碑石天地石，日月存焉。

欒巴

欒巴，蜀人也。太守請為功曹，以師事之，請試術，乃平生入壁中去，壁外人叫虎狼，還乃巴也。遷豫章太守，有廟神，能與人言語，巴到，推社稷，問其蹤由，乃老往齊為書生，太守以女妻之，生一男。巴往齊，勑一道符，乃化為貍。巴為尚書，正旦，會群臣，飲酒，巴乃含酒起望西南噀之，奏雲：“臣本鄉成都市失火，故為救之。”帝馳驛往問之，雲：“正旦失火時，有雨自東北來，滅火，雨皆作酒氣也。”故終日不違如愚，若無所得而愚，是乃物之塊然者也。士大夫學道者多矣，然所謂八段錦六字氣，特導引吐納而已，不知氣血寓於身而不可擾，貴於自然流通，世豈復知此哉？雖日宴坐，而心騖於外，營營然如飛蛾之赴霄燭，蒼蠅之觸曉牕，知往而不知返，知就利而不知避害。海魚有以蝦為目者，人皆笑之，而不知其故。晝非日，不能馳，夕非火，不能鑒。故學道者，須令物不能遷其性，冶容曼色，吾視之與嫫母同，大廈華屋，吾視之與茅茨同。澄心清凈，湛然而無思時，導其氣即百骸皆通。抱純白養太玄，然後不入其機，則知神之所為，氣之所生，精之所復，何行而不至哉？所著百章發明道秘，要眇深切，迷途之指南也。
</p>
</div>

</div> <!-- Chapter -->

</body>
</text>
</TEI>
