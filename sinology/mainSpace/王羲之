=王羲之 (303-361)=
==Literature==
===Articles===
* [[Lothar Ledderose]]: Some Taoist Elements in the Calligraphy of the Six Dynasties. T'oung Pao, Second Series, Volume 70, No. 4/5, 1984, pp. 246-278
* [[Donald Holzman]]: On the Authenticity of the "Preface" to the Collection of Poetry Written at the Orchid Pavilion. Journal of the American Oriental Society, Vol. 117, No. 2, 1997, pp. 306- 311
==Sources==
===晉書 卷七十九 列傳第四十九===
> 王羲之，字[[逸少]]，[[司徒]][[王導|導]]之[[從子]]也。祖[[正]]，[[尚書郎]]。父[[曠]]，[[淮南]][[太守]]。[[元帝]]之過江也，[[曠]]首創其議。[[王羲之|羲之]]幼訥於言，人未之奇。年十三，嘗謁[[周顗]]，[[周顗|顗]]察而異之。時重[[牛心炙]]，坐客未啖，[[周顗|顗]]先割啖[[王羲之|羲之]]，於是始知名。及長，辯贍，以[[骨鯁]]稱，尤善[[隸書]]，為古今之冠，論者稱其筆勢，以為飄若浮雲，矯若驚龍。深為從伯敦、[[王導|導]]所器重。時[[陳留]][[阮裕]]有重名，為[[王敦|敦]][[主簿]]。[[王敦|敦]]嘗謂[[王羲之|羲之]]曰：「汝是吾家佳子弟，當不減[[阮]]主簿。」[[裕]]亦目[[王羲之|羲之]]與[[王承]]、[[王悅]]為王氏三少。時[[太尉]][[郗鑒]]使門生求女婿于[[王導|導]]，[[王導|導]]令就東廂遍觀子弟。門生歸，謂[[郗鑒|鑒]]曰：「王氏諸少並佳，然聞信至，鹹自矜持。惟一人在東床坦腹食，獨若不聞。」[[郗鑒|鑒]]曰：「正此佳婿邪！」訪之，乃[[王羲之|羲之]]也，遂以女妻之。

> Wang Xizhi had the alias Tuyi and was the nephew of  the Situ Wang Dao.

> 起家秘書郎，征西將軍庾亮請為參軍，累遷長史。亮臨薨，上疏稱羲之清貴有鑒裁。遷甯遠將軍、江州刺史。羲之既少有美譽，朝廷公卿皆愛其才器，頻召為侍中、吏部尚書，皆不就。複授護軍將軍，又推遷不拜。揚州刺史殷浩素雅重之，勸使應命，乃遺羲之書曰：「悠悠者以足下出處足觀政之隆替，如吾等亦謂為然。至如足下出處，正與隆替對，豈可以一世之存亡，必從足下從容之適？幸徐求眾心。卿不時起，複可以求美政不？若豁然開懷，當知萬物之情也。」羲之遂報書曰：「吾素自無廊廟志，直王丞相時果欲內吾，誓不許之，手跡猶存，由來尚矣，不於足下參政而方進退。自兒娶女嫁，便懷尚子平之志，數與親知言之，非一日也。若蒙驅使，關隴、巴蜀皆所不辭。吾雖無專對之能，直謹守時命，宣國家威德，固當不同於凡使，必令遠近鹹知朝廷留心於無外，此所益殊不同居護軍也。漢末使太傅馬日磾慰撫關東，若不以吾輕微，無所為疑，宜及初冬以行，吾惟恭以待命。」

> 羲之既拜護軍，又苦求宣城郡，不許，乃以為右軍將軍、會稽內史。時殷浩與桓溫不協，羲之以國家之安在於內外和，因以與浩書以戒之，浩不從。及浩將北伐，羲之以為必敗，以書止之，言甚切至。浩遂行果為姚襄所敗。複圖再舉，又遺浩書曰：

> 知安西敗喪，公私惋怛，不能須臾去懷，以區區江左，所營綜如此，天下寒心，固以久矣，而加之敗喪，此可熟念。往事豈複可追，顧思弘將來，令天下寄命有所，自隆中興之業。政以道勝寬和為本，力爭武功，作非所當，因循所長，以固大業，想識其由來也。

> 自寇亂以來，處內外之任者，未有深謀遠慮，括囊至計，而疲竭根本，各從所志，竟無一功可論，一事可記，忠言嘉謀棄而莫用，遂令天下將有土崩之勢，何能不痛心悲慨也。任其事者，豈得辭四海之責！追咎往事，亦何所複及，宜更虛己求賢，當與有識共之，不可複令忠允之言常屈於當權。今軍破於外，資竭於內，保淮之志非複所及，莫過還保長江，都督將各復舊鎮，自長江以外，羈縻而已。任國鈞者，引咎責躬，深自貶降以謝百姓。更與朝賢思布平政，除其煩苛，省其賦役，與百姓更始。庶可以允塞群望，救倒懸之急。

> 使君起于布衣，任天下之重，尚德之舉，未能事事允稱。當董統之任而敗喪至此，恐闔朝群賢未有與人分其謗者。今亟修德補闕，廣延群賢，與之分任，尚未知獲濟所期。若猶以前事為未工，故複求之於分外，宇宙雖廣，自容何所！知言不必用，或取怨執政，然當情慨所在，正自不能不盡懷極言。若必親征，未達此旨，果行者，愚智所不解也。願複與眾共之。

> 複被州符，增運千石，征役兼至，皆以軍期，對之喪氣，罔知所厝。自頃年割剝遺黎，刑徒竟路，殆同秦政，惟未加參夷之刑耳，恐勝廣之憂，無複日矣。

> 又與會稽王箋陳浩不宜北伐，並論時事曰：

> 古人恥其君不為堯舜，北面之道，豈不願尊其所事，比靈斯往代，況遇千載一時之運？顧智力屈于當年，何得不權輕重而處之也。今雖有可欣之會，內求諸己，而所憂乃重於所欣。《傳》雲：「自非聖人，外甯必有內憂。」今外不寧，內憂已深。古之弘大業者，或不謀於眾，傾國以濟一時功者，亦往往而有之。誠獨運之明足以邁眾，暫勞之弊終獲永逸者可也。求之於今，可得擬議乎！

> 夫廟算決勝，必宜審量彼我，萬全而後動。功就之日，便當因其眾而即其實。今功未可期，而遺黎殲盡，萬不餘一。且千里饋糧，自古為難，況今轉運供繼，西輸許洛，北入黃河。雖秦政之弊，未至於此，而十室之憂，便以交至。今運無還期，徵求日重，以區區吳越經緯天下十分之九，不亡何待！而不度德量力，不弊不已，此封內所痛心歎悼而莫敢吐誠。

> 往者不可諫，來者猶可追，願殿下更垂三思，解而更張，令殷浩、荀羨還據合肥、廣陵，許昌、譙郡、梁、彭城諸軍皆還保淮，為不可勝之基，鬚根立勢舉，謀之未晚，此實當今策之上者。若不行此，社稷之憂可計日而待。安危之機，易於反掌，考之虛實，著於目前，願運獨斷之明，定之於一朝也。

> 地淺而言深，豈不知其未易。然古人處閭閻行陣之間，尚或幹時謀國，評裁者不以為譏，況廁大臣末行，豈可默而不言哉！存亡所系，決在行之，不可複持疑後機，不定之於此，後欲悔之，亦無及也。

> 殿下德冠宇內，以公室輔朝，最可直道行之，致隆當年，而未允物望，受殊遇者所以寤寐長歎，實為殿下惜之。國家之慮深矣，常恐伍員之憂不獨在昔，麋鹿之游將不止林藪而已。願殿下暫廢虛遠之懷，以救倒懸之急，可謂以亡為存，轉禍為福，則宗廟之慶，四海有賴矣。

> 