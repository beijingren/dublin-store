=留別仲第德尹二首=

形影何當出處分，
君應憐我我憐君。
孤雲出岫寧無意，
獨雁衝寒奈失群。

門戶全生終碌碌，
兵戈絕徼尚紛紛。
虎頭分少封侯骨，
投筆聊從萬里軍。


雞聲驚起對壯眠，
纔說江關便安然。
與爾未會經遠別，
得歸難定是何年。

渡江風物悲元亮，
懷土人情感仲宣。
瓦室三間門兩版，
頻煩為我掃東偏。