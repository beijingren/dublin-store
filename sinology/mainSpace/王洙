=王洙 (997-1057)=
commentator on [[杜甫]]
* 字[[原叔]]
=Life=
* 1024 passed [[進士]]
* 1034 takes part in the editing of the [[廣韻]], [[韻略]]
* 1041 [[崇文總目]]
=Sources=
==宋史 卷294==
> 王洙，字原叔，應天宋城人。少聰悟博學，記問過人。初舉進士，與[[郭稹]]同保。人有告稹冒祖母禫，主司欲脫洙連坐之法，召謂曰：“不保，可易也。”洙曰：“保之，不願易。”遂與稹俱罷。再舉，中甲科，補舒城縣尉。坐覆縣民鍾元殺妻不實免官。

> 後調富川縣主簿。晏殊留守南京，厚遇之，薦為府學教授。召為國子監說書，改直講。校《史記》、《漢書》，擢史館檢討、同知太常禮院，為天章閣侍講。專讀寶訓、要言於邇英閣。累遷太常博士、同管勾國子監，預修《崇文總目》成，遷尚書工部員外郎。修《國朝會要》，加直龍圖閣、權同判太常寺。坐赴進奏院賽神與女妓雜坐，為禦史劾奏，黜知濠州，徙襄州。

> 會貝卒叛，州郡皆恟々，襄佐史請罷教閱士，不聽。又請毋給真兵，洙曰：“此正使人不安也。”命給庫兵，教閱如常日，人無敢嘩者。

> 徙徐州。時京東饑，朝廷議塞商胡，賦楗薪，輸半而罷塞。洙命更其餘為穀粟，誘願輸者以餔流民，因募其壯者為兵，得千餘人，盜賊衰息。有司上其最，為京東第一，徙亳州。複為天章閣侍講、史館檢討。

> 帝將祀明堂，宋祁言：“明堂製度久不講，洙有《禮》學，願得同具其儀。”詔還洙太常，再遷兵部員外郎，命撰《大饗明堂記》。除史館修撰，遷知製誥。詔諸儒定雅樂，久未決。洙與胡瑗更造鍾磬，而無形製容受之別。皇祐五年，有事於南郊，勸上用新藥，既而議者多非之，卒不複用。

> 夏竦卒，賜諡文獻。洙當草製，封還其目曰：“臣下不當與僖祖同諡。”因言：“前有司諡王溥為文獻，章得象為文憲，字雖異而音同，皆當改。”於是太常更諡竦文莊，而溥、得象皆易諡。

> 嚐使契丹，至靴澱。契丹令劉六符來伴宴，且言耶律防善畫，向持禮南朝，寫聖容以歸，欲持至館中。洙曰：“此非瞻拜之地也。”六符言恐未得其真，欲遣防再往傳繪，洙力拒之。

> 嚐言天下田稅不均，請用郭諮、孫琳千步開方法，頒州縣以均其稅。貴妃張氏薨，治喪皇儀殿，追冊溫成皇後。洙鉤摭非禮，陰與內侍石全彬附會時事。陳執中、劉沆在中書，喜其助己，擢洙為翰林學士。既而溫成即園立廟，且欲用樂，詔禮院議。禮官論未一，洙令禮直官填印紙，上議請用樂，朝廷從其說。禮官吳充、鞠直卿移文開封府，治禮直官擅發印紙罪。知府蔡襄釋不問，而諫官範鎮疏禮院議園陵前後不一，請詰所以。禦史繼論之不已，宰相意充等風言者，皆罷斥。

> 既而洙以兄子堯臣參知政事，改侍讀學士兼侍講學士。罷一學士，換二學士且兼講讀，前此未嚐有也。是歲，京東、河北秋大稔。洙言：“近年邊糴，增虛價數倍，雖複稍延日月之期，而終償以實錢及山澤之物，以致三司財用之蹙。請借內藏庫禁錢，乘時和糴京東、河北之粟，以供邊食，可以坐紓便糴之急。”又言：“近時選諫官、禦史，凡執政之臣嚐所薦者，皆不與選。且士之飭身勵行，稍為大臣所知，反置而不用，甚可惜也。”及得疾逾月，帝遣使問：“疾少間否，能起侍經席乎？”時不能起矣。

> 洙泛覽傳記，至圖緯、方技、陰陽、五行、算數、音律、詁訓、篆隸之學，無所不通。及卒賜諡曰文，禦史吳中複言官不應得諡，乃止。預修《集韻》、《祖宗故事》、《三朝經武聖略》、《鄉兵製度》，著《易傳》十卷、雜文千有餘篇。子欽臣。