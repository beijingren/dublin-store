=Xiè Tiǎo 謝朓 (464-499)=
==Literature==
===PhD Dissertations===
* Cynthia L. Chennault: The Poetry of Hsieh T'iao. Stanford University, 1979
* Selinda Ann Sheridan: A Frequency Study in Six Dynasties Poetry: A Frequency Study of Hsieh Ling-yün and Hsieh T'iao. Cornell University, 1982
* Chou Chaoming: Hsieh T'iao and the Transformation of Five-character Poetry. Princeton University, 1986
===Editions===
* 郝立權: 謝宣城詩注. 北京, 1936
* 洪順隆: 謝宣城集校注. 臺灣中華書局印行, 1969
* 曹融南: 謝宣城集校注. 上海: 上海古籍出版社, 1991
===Articles===
* [[Richard B. Mather]]: Hsieh T'iao's "Poetic Essay Requiting a Kindness" (Ch'ou-te fu). JAOS 1104 (1990): 603- 615
==Sources==
========
> 朓字[[玄暉]]，少好學，有美名，文章清麗。為齊[[隨王]][[子隆]]鎮西功曹，轉文學。[[子隆]]在[[荊州]]，好辭賦，朓尤被賞，不舍日夕。長史王秀之以朓年少相動，欲以啟聞。朓知之，因事求還，道中為詩寄西府曰：「常恐鷹隼擊，時菊委嚴霜，寄言罻羅者，寥廓已高翔」是也。仍除新安王中軍記室。朓箋辭子隆曰：朓聞潢汙之水，思朝宗而每竭，駑蹇之乘，希沃若而中疲。何則？皋壤搖落，對之惆悵，歧路東西，或以嗚唈。況乃服義徒擁，歸志莫從，邈若墜雨，飄似秋蔕。朓實庸流，行能無算，屬天地休明，山川受納，褒采一介，搜揚小善，故得舍耒場圃，奉筆兔園。東泛三江，西浮七澤，契闊戎旃，從容燕語。長裾日曳，後乘載脂，榮立府廷，恩加顏色，沐發晞陽，未測涯涘，撫臆論報，早誓肌骨。不悟滄溟未運，波臣自蕩，渤澥方春，旅翮先謝。清切蕃房，寂寥舊蓽，輕舟反泝，弔影獨留。白雲在天，龍門不見，去德滋永，思德滋深。唯待青江可望，候歸艎於春渚，朱邸方開，效蓬心於秋實。如其簪屨或存，衽席無改，雖複身填溝壑，猶望妻子知歸。攬涕告辭，悲來橫集。時荊州信去倚待，朓執筆便成，文無點易。

> Xie Tiao (zi Xuanhui), was fond of learning at an early age. His name was know for proper conduct and his literary
  works

> 以本官兼尚書殿中郎。隆昌初，敕朓接北使，朓自以口訥，啟讓，見許。明帝輔政，以為驃騎諮議，領記室，掌霸府文筆。又掌中書詔誥，轉中書郎。

> 出為晉安王鎮北諮議、南東海太守，行南徐州事。啟王敬則反謀，上甚賞之，遷尚書吏部郎。朓上表三讓。中書疑朓官未及讓，以問國子祭酒沈約。約曰：「宋元嘉中，範曄讓吏部，朱修之讓黃門，蔡興宗讓中書，並三表詔答。近代小官不讓，遂成恆俗，恐有乖讓意。王藍田、劉安西並貴重，初自不讓，今豈可慕此不讓邪？孫興公、孔覬並讓記室，今豈可三署皆讓邪？謝吏部今授超階，讓別有意，豈關官之大小。撝謙之美，本出人情，若大官必讓，便與詣闕章表不異。例既如此，謂都非疑。」朓讓，優答不許。

> 朓善草隸，長五言詩，沈約常雲「二百年來無此詩也」。敬皇后遷祔山陵，朓撰哀策文，齊世莫有及者。

> 東昏失德，江祏欲立江夏王寶玄，末更回惑，與弟祀密謂朓曰：「江夏年少，脫不堪，不可複行廢立。始安年長入纂，不乖物望。非以此要富貴，只求安國家爾。」遙光又遣親人劉渢致意於朓。朓自以受恩明帝，不肯答。少日，遙光以朓兼知衛尉事，朓懼見引，即以祏等謀告左興盛，又說劉暄曰：「始安一旦南面，則劉渢、劉晏居卿今地，但以卿為反復人爾。」暄陽驚，馳告始安王及江祏。始安欲出朓為東陽郡，祏固執不與。先是，朓常輕祏為人，祏常詣朓，朓因言有一詩，呼左右取，既而便停。祏問其故，雲「定複不急」。祏以為輕己。後祏及弟祀、劉渢、劉晏俱候朓，朓謂祏曰：「可謂帶二江之雙流」，以嘲弄之。祏轉不堪，至是構而害之。詔暴其過惡，收付廷尉。又使禦史中丞範岫奏收朓，下獄死，時年三十六。臨終謂門賓曰：「寄語沈公，君方為三代史，亦不得見沒。」

> 初，朓告王敬則反，敬則女為朓妻，常懷刀欲報朓，朓不敢相見。及當拜吏部，謙挹尤甚，尚書郎范縝嘲之曰：「卿人才無慚小選，但恨不可刑於寡妻。」朓有愧色。及臨誅，歎曰：「天道其不可昧乎！我雖不殺王公，王公因我而死。」

> 朓好獎人才，會稽孔覬粗有才筆，未為時知，孔珪嘗令草讓表以示朓。朓嗟吟良久，手自折簡寫之，謂珪曰：「士子聲名未立，應共獎成，無惜齒牙餘論。」其好善如此。

> 朓及殷叡素與梁武以文章相得，帝以大女永興公主適叡子鈞，第二女永世公主適朓子謨。及帝為雍州，二女並暫隨母向州。及武帝即位，二主始隨內還。武帝意薄謨，又以門單，欲更適張弘策子，弘策卒，又以與王志子諲。而謨不堪歎恨，為書狀如詩贈主。主以呈帝，甚蒙矜歎，而婦終不得還。尋用謨為信安縣，稍遷王府諮議。時以為沈約早與朓善，為制此書雲。
